English	Gilaki
Shoulder Tendon:	ديۊش ٚ تاندؤن
The shoulder tendon is torn where I've marked. If the tendon is completely torn, the patient is under 70 years old, and the tear is less than 3cm, surgery can be performed after three months. We might avoid repair if these conditions exist:	ديۊش ٚ تاندؤن اۊرا که کت بزم، وزرسه. أخر تاندؤن کامل وزرسه بؤن و هفتاد سال بیجیر سند بدأره يؤ سؤ سانت أجي کمتر بۊبؤن، سؤماه سر عمل أگۊده شه. اي جير ٚ موارد أخر نابؤن بلي ترميم أجي پس‌أکشيم:
Age over 70 years	سند ۷۰ سال بؤجؤر
Diabetes and high cholesterol	دیابت ؤ جؤر ٚ کؤلسترؤل
Osteoporosis	پيۊت‌خاشي
Fatty deposits more than half of the tendon	چربي تاندؤن ٚ مئن، نصف أجي ويشتر نيشته بؤن
Tear larger than 3cm	سؤ سانت أجي ويشتر وزرسه بؤن
Remaining tendon less than 1.5cm	بؤمؤنؤسا تاندؤن ۱/۵ سانت أجي کمتر بؤبؤن
Tendon retracted 2.5cm	تاندؤن ۲/۵ سانت پسا بؤشؤبؤن
DDH	د.د.ه (DDH)
"This is a condition where the infant's hip joint gradually dislocates due to congenital reasons. Initially, it was called ""congenital,"" meaning Congenital Hip Dislocation. However, today we understand that not all cases present at birth, and many develop gradually."	"يه جۊر ناخؤشي هيسه که مأرآوردي دليلأن ٚ وأسر، ترليۊله کؤم ٚ دشکه، بریز بریز در شؤن‌. اوائل اين ٚ نام-ه ""مارآوردي"" همرأ هوردن. یعني congenital dislocation of hip گۊتؤن‌. ولي ايسه بفأمسيم که همه، اۊ دؤنيابؤما رۊز ٚ مئن در نيأن. و خيليان لس‌لسه در شؤن‌"
As shown in the figure, one of the best treatments is a device that keeps the legs bent, called a Pavlik harness.	هۊته که شکل ٚ مئن يئنين يته اۊن ٚ خؤجیرترين درمانأن، يه جۊر وسيله هيسه که لنگأن-ه فچمسأر دأره يؤ اۊن ٚ نام pavlik harness هيسه.
In the past, Gilak mothers who carried babies on their backs accomplished the same effect as the Pavlik harness with their shawls.	گيلکان ٚمأرؤن، دئوختان که وک‌وچاکؤن-ه کۊل‌أگيتن، هي پاولیک‌هارنس ٚ کار-ه خؤ چاد ٚ شؤو ٚ همرأ أنجؤم دأن‌
Swaddling is harmful for this condition, while carrying with a shawl like the Gilaks is beneficial.	قؤنداق گۊدؤن اي ناخوشي‌ره ضرره و گيلکان ٚ مۊسؤن چاد ٚ شؤو أجي کۊل أگيتن، فأيده هيسه.
Burns:	سۊت
Burns can be caused by fire, hot water or other hot substances, chemicals, and electricity.	سۊت تؤنه تش، سۊجین آو يا دبخه سۊجين‌ چيان، شيميايي مواد و الکتريسيته أجي ايجاد وکه.
Their depth is determined as follows:	اۊن ٚ جلفي-ه ايتؤ تعيين کۊنؤن:
Epidermal: Red and painful. Turns white when pressed. No scarring. Heals within ten days.	اپیدرمال: سۊرخه يؤ درد دأره. اۊن ٚ سر-ه فشلي سيفيد أبؤن. ديۊد (اسکار) دنکه. ده رۊز ٚ سر خۊب أبؤن
Epidermis and Dermis	اپيدرم ؤ درم
Blisters form. Painful. Still turns white when pressed. No smoke. Takes two weeks to heal.	آب‌پيله زنه.‌ درد دأره. هنده سر-ه فشلي سیفيد أبؤن. ديۊد دنکه. دؤ هفته دکشه تا خۊب أبؤن.
Surface areas of dermis become necrotic and form scabs. No longer red, mostly yellow. Smokes and takes more than three weeks to heal. (When a burn wound takes more than three weeks to heal, we must apply grafts to prevent infection)	درم ٚ سرسر نکرؤز وکه يؤ کنه دره. دئه سۊرخ نيه يؤ ویشتر زرد ٚ جۊره. ديۊد دکه يؤ سؤ هفته أجي ويشتر دکشه تا خۊب أبؤن. (وختي يته سۊته زخم، سؤ هفته أجي ويشتر دکشه تا خۊب أبؤن، أمۊ چل‌أزئن  ٚ دبئن ٚ وأسر با graft بنيم اۊن ٚ سر)
After two weeks when you remove the scab, you'll see the skin underneath is sprouting, which is called skin budding.	"دؤ هفته سر وختي اۊ کنه‌أ بکني، يئني پۊست اۊن ٚ بؤن ٚ را جي کل زأ دره که اۊن ٚ نام ""پۊست ٚ کل"" هيسه."
Epidermis, Dermis, and Hypodermis:	اپيدرم ؤ درم ؤ هيپؤدرم
In these, all blood vessels and nerves in the skin are burned, so there's no pain.	ايشان ٚ مئن دئه هرچي رگ ؤ عصب أن پۊست ٚ دل نابؤ بؤسۊته. پس درد ندأرن.
Colors vary, for example	رنگ أن مؤختلفه مثلن
Chemical burns are yellow or light brown	أخر شيميايي مواد أجي بؤبؤن زرد يا کاس‌أکتا رش ٚ جۊر هيسه.
Fire burns turn black	أخر تش أجي بؤبؤن سياه وکه
Hot water burns create red wounds	أخر سۊجین آو أجي بؤبؤن سۊرخ ٚجيجه هيسه.
All tissue from epidermis, dermis, and hypodermis to the bone is burned.	اپيدرم درم هيپؤدرم تا خاش هرچي بافت دره بؤسۊته.
Polio:	طفلؤن ٚ شلي
There is a virus called poliovirus	يته ويرۊس نئه که اۊن-ه پؤلیؤویرۊس دؤخؤنؤن.
It affects children under five years	پنج سال بيجير وک‌وچاکؤن-ه گيره
This virus enters the body through swallowing or through the lungs and shows symptoms after 2-20 days. (Sometimes it can remain hidden in the body for up to twenty years before showing symptoms)	اي ويرۊس، فبردن ٚ همرأ يا ففه‌أن ٚ را جي أمي جان ٚ مئن شؤن ؤ ايمه ۲۰-۲ رۊز ٚ پسي، علامت دهه (گاگلف حتا تا ۲۰ سال جان ٚ مئن دؤخؤسه يؤ ۲۰ سال تا اۊني علامت دأن، دکشه)
It has an acute phase where the child has mild fever and back pain, especially when lying supine and lifting their legs, the pain increases.	ايسه يته حاد ٚ فاز دأره که وچه یه مینه تؤو دأره، اۊني کمر درت وگیره يؤ خؤصۊصن دیمابؤجؤر خؤته‌بؤ اۊن ٚ لنگ-ه جؤؤر بيأري درت ویشتر وکه. 
Hands and feet tingle. One side might become paralyzed. When you touch the larger muscles, they cry out in pain. In medicine, we call this tenderness.	بالان ؤ لنگان بيج‌بيج کۊنؤن. بلي اۊن ٚ يه‌ديم أن شل أبؤن. پيل‌تران ٚ عضؤلأکؤن-ه دس بزني، درد أجي جره أنن. (اي حالت-ه پزشکي مئن گيۊييم tenderness )
The disease gradually begins to improve and muscle strength should return.	بریز بریز ناخؤشي بينا کۊنه خۊب‌أبؤن ؤ عضؤلأکؤن ٚ قؤدرت با وگرده.
Then over three months, if a muscle only has thirty percent of its previous strength, that muscle is paralyzed and won't recover.	ايمه سؤ ماه سر أخر یته عضؤله خؤ پیشأن قؤدرت ٚ ۳۰ درصد-ه فقط دأشته بؤن، اۊ عضؤله شل أبه يؤ دئه ونگرده
However, if eighty percent of strength returns, that muscle will fully recover in two years.	أما أخر هشتاد درصد اۊني قؤدرت وگرده، اۊ عضؤله دؤ سال ٚ سر کامل خۊب أبؤن‌.
A muscle that hasn't improved at all in six months won't improve.	يته عضؤله که شش ماه مئن هرگس خۊب ونکته، دئه خۊب‌أنؤبؤن
After two years, whatever weakness remains, orthopedists will treat with surgery, physiotherapy, and exercise.	دؤ سال ٚ پسي هرچي شلي بؤمؤنؤس، اؤرتؤپدان هأن ؤ ايمه جراحي ؤ فيزيؤتراپي يؤ ورزش ٚ همرأ اۊن-ه درمان کۊنؤن.
Doctor	دؤکتۊر
A HEN	کرک
Carlice Lispector	کلاریس لیسپئکتؤر
SHE WAS A SUNDAY HEN.	کرک، یکشمبه رۊزˇ پله خؤري شي بو.
SHE WAS STILL ALIVE ONLY BECAUSE IT was not yet 9.00 o'clock.	أگه تاهیسه زنده بۊ، اینˇ وأسي بۊ کي هلئه ساعت ۹ نۊبؤبۊ.
She seemed calm.	ايتؤ نظر أمأ کي تأمأچه ره.
Since Saturday she had cowered in a comer of the kitchen.	شمبه' جي تاهیسه آشپزخؤنه دیمه جۊکأزئه بۊ.
She didn't look at anyone, no one looked at her.	هي کسه نیگا نۊد، هي کسأ ني اینه نیگا نۊد.
Even when they had selected her, fingering her intimate ly and indifferently, they couldn't have said whether she was fat or thin.	وختي اۊشؤن اینه دؤجین بۊدن ؤ هۊتؤ بیخیال اینه بقایده أنگۊشتأگۊدن، مننیسن بۊگؤن پلفه' یا کي خأشه.
No one would ever have guessed that she had a desire.	"هي کس خیال نۊد کي ""کرک"" یأسه بدأره."
So it was a surprise when she opened her little wings, puffed out her breast, and, after two or three tries, reached the wall of the terrace.	هینˇ وأسی تعجۊبي بۊ  وختي خۊ کۊچˇ بالؤنه وابۊده، خۊ سینه' فۊلکأدأ، بأزۊن، دۊ سۊ دفأ حقسایˇ پسي، برسه تلارکهˇ دیواره.
For an instant she vacillated-long enough for the cook to scream-and then she was on the neighbor's terrace, and from there, by means of another awkward flight, she reached a tile roof.	یک دم لکتؤ بۊخؤرده -ؤ هي أننی لمˇلس وس بۊ کی آشپز ژگله بکۊنه- ؤ بازۊن همساده تلارکه سر ایسأبۊ ؤ اؤره' جي بکی-ویریس پرأگیته برسه تا یکته سفال-سر بؤمه.
There she remained like a misplaced weather vane, hesitating, first on one foot, then the other.	"اؤره یکته ""بادنما"" مۊسؤن کي خۊ جاجیگه' مؤقۊفأگۊده-بي بئسأ، نوأ-نوأ، أول یکته پایˇ سر بأزین اؤکته سر."
The family was urgently called and, in consternation, saw their lunch standing beside a chimney.	خانواده واخؤأبؤن ؤ هۊتؤ کي ایشؤنˇ مات واخۊشته-بۊ، خۊشؤنˇ نأهأره بدئن کي یکته دۊدکشˇ ورجه سرپا ایسأ!
The father of the family, reminding himself of the double obligation of eating and of occasionally taking exercise, happily got into his bathing trunks and resolved to follow the itinerary of the hen.	خانواده پئر، خۊ دۊته نیازه: خؤردن ؤ گاگلف ورزش گۊدنه یاد بأرده؛ خۊشالي خۊ سینه‌آؤˇ تؤنؤکه' وأزه ؤ قصد بۊده کرکˇ رچه بگیره، بۊشۊن اینˇ دۊمبال.
By cautious jumps he reached the roof, and the hen, trembling and hesitating, quickly picked an other direction.	مردأی چنته قایمˇ وازˇ همرأ برسه پۊشتˇبؤمه. کرک أني، دپرک-دپرک ؤ نوأ-نوأ، تۊنداتۊند یکته رچˇ دیگره پیش بیته.
The pursuit became more intense.	دۊمباله‌کشی دئه أمبستأبؤ.
From roof to roof, more than a block of the street was traversed.	بؤم به بؤم، خیابؤنˇ مئنˇ یکته بۊلۊکه بمتن.
Unpre pared for a more savage struggle for life, the hen had to decide for herself which routes to take, without any help from her race.	کرک کي دئه مننیس این أجی ویشتر خۊ زيندگي سر بجنگه، ناچار بۊ خۊ تصمیمه بگیره کي خأ کۊ «مسیر»ه بۊشۊن، بي اینکه یکته اینˇ همجنسؤن اینه بال بزنه.
In the young man, however, the sleeping hunter woke up. Lowly as was the prey, he gave a hunting cry.	جوؤنˇ مردایˇ مئنˇ بخۊته شکارچی أني دئه واخؤأبؤبۊ؛ دئه لاب خۊدشه گیر بأرده بۊ، رسماً کرک‌ ئبه فیشه زي!
Alone in the world, without father or mother, she ran, out of breath, concentrated, mute.	کرک، دۊنیا مئن تسکˇ تنها، بي پئر یا مأر، دؤأگيته، نفس-دکته، دخشارده، لال.
Sometimes in her flight she would stand at bay on the edge of a roof, gasping; while the young man leaped over others with difficulty, she had a moment in which to collect herself. Then she looked so free.	گاگلف خۊ پرأگیتنˇ مئن یکته بؤمˇ چاشپره سر ایسأی، کۊش-کأدۊبؤ؛ هۊتؤ کي جوؤن مردأی زۊرازۊري هرتئه بؤمه سروؤشت، کرک یک دم مؤله دأشت کي خۊدشه جمأکۊنه، بأزۊن خیال بکۊنه رها بۊبؤ.
Stupid, timid, and free. Not victorious, the way a rooster in flight would have looked.	گیج ؤ دیل-دپرک ؤ رها، نأ فاتح و بسر، اۊجۊر کي أگه یکته تله پرأگیته-بي نظر أمأ.
What was there in her entrails that made a being of her? The hen is a being.	کرکˇ دله چي دبۊ کي این أجي «دبؤن» چأگۊد؟ کرک یکجۊر دبؤن بو.
It's true, she could n't be counted on for anything.	راسه-راسه، هیچ‌چي مئن نشأس اینˇ سر حساب واگۊدن.
She herself couldn't count on herself-the way a rooster believes in his comb.	خۊدش أني خۊشˇ سر حساب واگۊده مننیس، اۊجۊر کي مثلاً یکته تله خۊ تاجˇ سر حساب واکؤنه.
Her only advantage was that there are so many hens that if one died another would appear at the same moment, exactly like her, as if it were the same hen.	اینˇ تنها خۊبی اي بۊ کي هأني کرک هننأ کي أگه یکته بمرده، اؤکته هۊ دم بأ اینˇ جا پۊرأکۊنه، خۊدشˇ مۊسؤن؛ بخیاله هۊ کرک بۊبؤ بي.
Finally, at one of the moments when she stopped to enjoy her escape, the young man caught her.	سراخره، یکته اۊ لحظه‌'ني کي ایسأی تا خۊ درشؤنˇ مزه' وأچیشه، جوؤن مردأی اینه بیته.
Amid feathers and cries, she was taken prisoner.	پر ؤ قۊ ؤ ونگˇ مئن، کرک أسیرأبؤ.
Then she was carried in triumph, by one wing, across the roofs and deposited on the kitchen floor with a certain violence.	بأزۊن مردأیˇ فأزٚمه مئن، یکته اینˇ بال، مردأیˇ دس، بؤمؤنˇ رچه'جی هکشؤنئه‌ بۊبؤ ؤ زرخ ؤ دۊرج دنیشؤنه‌ بۊبؤ آشپزخؤنه زمینˇ سر.
Still dazed, she shook herself a little, cackling hoarsely and uncertainly.	هلئه گیج بۊ؛ ایسکألی خۊشه دپرکؤنه، ناخاطرجمع ؤ بیته صدا همرأ یکته کتکتاز بۊده.
It was then that it happened. Completely overwhelmed, the hen laid an egg.	هي مئن-مئنه بۊ کي کرک، پاک جغأگیته، یکته مرغؤنه بۊده.
Surprised, exhausted.	مات واخۊشته، وأکته.
Perhaps it was premature.	شاید زۊد بۊ.
But immediately afterward, as if she had been bom for matemity, she looked like an old, habitual mother.	أمما هلئه هیچیي-نۊبؤ، یکته مأقۊل ؤ هرماله مأره مؤنس؛ بخیاله زأکماري وأسی دۊنیا بمأبي.
She sat down on the egg and remained that way, breathing, buttoning and unbuttoning her eyes.	کرک، مرغؤنه سر بنیشته، هۊتؤ بئسأ. نفس کشي ؤ خۊ چیشمؤنه فیچی ؤ هندئه واگۊد.
Her heart, so small on a plate, made the feathers rise and fall, and filled that which would never be more than an egg with warmth.	اینˇ قلب، یکته کۊچتأی کاسه مۊسؤن باني اینˇ پرˇ قۊ کي جؤر شۊ جیر أمأ، یکچئه گرمأگۊد کي یکته مرغؤنه ویشتر نبۊ!
Only the little girl was near-by and witnessed everything, terrified.	خالي کۊچˇ لاکؤی اۊ نزدیکي ایسأ بۊ ؤ بترسئه ایشؤنه همه' بدئه-بۊ.
"As soon as she could tear herself away, she got up off the floor and shrieked: ""Mama! Mama! Don't kill the hen any more! She laid an egg! She likes us!"""	تا بۊتؤنسه پیرأستن أجي دیل بکنه ویریسأ زمینˇ سر بئسأ زهأر بۊده: «مامان! مامان! دئه کرکه سیرأنبینین. مرغؤنه بۊده. کرک أمره دۊس دأنه!»
Everyone ran to the kitchen again and, silent, stood in a circle around the new mother.	هنده همتیي دؤأگیتن آشپزخؤنه مئن ؤ تامتيمبزه تازه مأره دؤرأگۊدن.
Warming her child, she was neither gentle nor harsh, neither happy nor sad; she was nothing; she was a hen.	خۊ زأکه گرمأ کأدبۊ، نأ مهربؤن بۊ نأ دۊرج، نأ خۊشال بۊ نأ غمگین؛ هیچ چي نبۊ؛ یکته کرک بۊ.
Which suggests no special sentiment.	کي هیچ حسˇ خاصیه نۊمۊد نۊکؤنه.
The father, the mother, and the daughter looked at her for some time, without any thought whatever to speak of.	پئر، مأر باني دتر، أننی اۊنه نیگا بۊدن، بي اینکه چیزی بدأرن کي اۊن أجی گب بزنن.
No one had ever patted the head of a hen.	هي کس تاهیسه یکته کرکˇ سره دسأنسئه بۊ.
"Finally, with a certain brusque ness, the father decided: ""If you have this hen killed, I'll never eat chicken again in my life!"""	"سراخر، أننی دۊرجی همرأ، پئر تصمیم بیته: «أگه شمه اي کرکه سیرأبینین، مۊ دئه هرگز مي زيندگي مئن ""جۊجه"" نۊخؤنم!»"
Me too! the little girl vowed ardently.	کۊچˇ لاکۊ تۊند ؤ تیج بۊته: «منأنی!».
The mother shrugged, tired.	مأر، بیحال خۊ شؤنه' جؤر تؤدأ.
Unconscious of the life that had been granted her, the hen began to live with the family.	کرک بي این‌ کي واخؤ بۊبۊن کي هنده اینه زيندگي هأدأن، خانواده همرأ زيندگي گۊدنه سرأگیته.
The little girl, coming home from school, threw down her school-bag and ran to the kitchen with out stopping.	کۊچˇ لاکؤی مدرسه'جي کي أمأ خؤنه، هۊتؤ بمأ-نمأ، خۊ کیفه تؤدأی زمین سر ؤ دؤأگیت آشپزخؤنه طرف.
Once in a while the father would still remember: And to think I made her run in that state! The hen became the queen of the house.	پئر هنۊز گاگلف شرمندگي أجي یاد أرد: «چۊتؤ اینه وأدأشتم اۊجۊر دؤأگیره!» کرک، بۊبؤبۊ خؤنه شامار.
Everyone knew it except the hen. She lived between the kitchen and the kitchen terrace, making use of her two capacities: apathy and fear.	همه اینه دؤنسن جؤزˇ کرک! اۊن آشپزخؤنه ؤ آشپزخؤنه تلارکهˇ مئن زيندگي گۊد، خۊ دۊ ته پستایي همرأ: لسگي ؤ ترس.
But when everyone in the house was quiet and seemed to have forgotten her, she plucked up a little of the courage left over from her great escape and perambulated the tile floor, her body moving behind her head, deliberate as in a field, while the little head betrayed her: moving, rapid and vibrant, with the ancient and by now mechanical terror of her species.	أمما وختي خؤنه مئنˇ آدمؤن تأم دکتن ؤ بخیاله اۊنه یادأگۊده بؤن، اۊ ایسکالی یأرشي کي اۊ پيلئه پرأگیتن أجی اينئه بۊمؤنسه بۊ، ویجؤأگیته ؤ خشت-فرش-بۊبؤ زمینه بمته؛ اینˇ جؤن اینˇ سره پس دبۊ، بخیاله چاکˇ مئن را شؤ دبۊن، سؤن ؤ لمˇلس. اینˇ کۊچˇ کلله أمما اینه دگلأدأ: لأکنه-دۊبؤ، تۊند ؤ پرکنئه-دۊبؤ، یکته کؤنه ترسˇ همرأ کي اینˇ همجنسؤنˇ شي بۊ ؤ دئه ألنی خۊدبخۊدي بۊبؤبۊ.
Occasionally, and always more rarely, the hen resembled the one that had once stood plain against the air on the edge of the roof, ready to make an announcement.	گاگلف ؤ هردفأ کمتر ؤ کمتر، اۊ کرکئه یاد أبرد کي چاشپره سر ایسأی بادˇ پیش، بخیاله خأ سؤخنراني بکۊنه!
At such moments she ifiled her lungs with the impure air of the kitchen and, if females had been able to sing, she would not have sung, but she would have been much more contented.	اي جۊر وختؤن خۊ ففه‌'نه پئسأگۊده هوا یأجی پۊرأگۊد ؤ دۊرۊسه کي مألي مرغؤن أني خؤندگیه تینن، أمما اۊ نۊخؤند ؤ هیتؤ ویشتر راضي بۊ.
Though not even at these moments did the expression of her empty head change.	البته اي جۊر وختؤن أني اینˇ خالي کلله حالت عوضأنۊبؤی.
In flight, at rest, giving birth, or pecking com-it was the head of a hen, the same that was designed at the beginning of the centuries.	پرأگیتنˇ مئن، استراحتˇ زمت، چئنˇ مؤقه، یا دؤنه فیچئن، هر زمت بۊبؤبي یکته کرکˇ کلله بۊ؛ هۊنی گه دئبار رنگˇریزی بۊبؤبۊ.
Until one day they killed her and ate her and the years went by.	تا اینکه یک رۊز اینه بکۊشتن ؤ بۊخؤردن ؤ سالؤنˇ سال دوأرسه.
Hills Like White Elephants	کۊلؤن، اسپه فیلؤنˇ مۊسؤن
Ernest Hemingway	ئرنئست همینگوی
The hills across the valley of the Ebro were long and white. On this side there was no shade and no trees and the station was between two lines of rails in the sun. Close against the side of the station there was the warm shadow of the building and a curtain, made of strings of bamboo beads, hung across the open door into the bar, to keep out flies.	ابرؤ درّه  ورأورˇ کۊلؤن، دراز بؤن ؤ سیفید. اي طرف نأ سایه دبۊ نأ دار. «ایسگا» أفتؤˇ جیر، دۊ رج ریلˇ مئن هننأ بۊ. ایسگا ورجه، دۊرۊس اۊنˇ دچکسه، ساختمؤنˇ گرمˇ سایه جیر، یکته پرده کي چن رج بامبؤیي مۊرخه' جي چاگۊده بۊبؤبۊ، «بار»ˇ در أجي وأرگنئه هننأبۊ کي مگزؤنˇ جۊلؤ گیت.
The American and the girl with him sat at a table in the shade, outside the building. It was very hot and the express from Barcelona would come in forty minutes. It stopped at this junction for two minutes and went to Madrid.	«امریکایي» ؤ اۊ «لاکؤی» کي اینˇ همرأ ایسأبۊ، بنیشتن یکته میزˇ پۊشت، ساختمؤنˇ بیرینˇ سایه‌دیمه. هوا خئلي گرم بۊ ؤ  چل دئقه دئه بۊمؤنسه بۊ تا قطارˇ اکسپرس، بارسلؤنا جي فرسه. ائره کي دۊتته ریل همدیگره وأبئن، دۊ دئقه ایسأی ؤ بازۊن شۊ مادرید.
‘What should we drink?’ the girl asked. She had taken off her hat and put it on the table. 	لاکؤی خۊشˇ کۊلا ویته بنأ میزˇ سر ؤ بپۊرسه: «چي بۊخؤریم؟»
‘It’s pretty hot,’ the man said.	مردأی بۊته: «هوا بقایده گرمیا!»
‘Let’s drink beer.’	«بئه آبجؤ بۊخؤریم»
‘Dos cervezas,’ the man said into the curtain.	مردأی پرده' رۊ بۊده بۊته: «Dos cervezas» .
‘Big ones?’ a woman asked from the doorway.	یکته زنأی، دربراسؤن أجي بپۊرسه: «پیل‌دنه؟»
‘Yes. Two big ones.’	«أهأ. پیل‌دنه».
The woman brought two glasses of beer and two felt pads. She put the felt pads and the beer glass on the table and looked at the man and the girl. The girl was looking off at the line of hills. They were white in the sun and the country was brown and dry.	زنأی دۊتته اؤخۊري آبجؤ بأرده باني دۊتته نمتي زیرجؤم. زیرجؤمؤن ؤ اؤخۊري‌ئنه فنأ میزˇ سر ؤ مردأی ؤ لاکؤکه نیگا بۊده. لاکؤی کۊلؤنˇ رجه پیرأسته دبۊ. افتؤˇ جیر سیفید بؤن ؤ اۊشؤنˇ دؤرˇورˇ محل رَش ؤ وأخۊشته بۊ.
‘They look like white elephants,’ she said.	لاکۊ بۊته: «خۊدي اسپه فیل!»
‘I’ve never seen one,’ the man drank his beer.	مردأی خۊشˇ آبجؤ سر بکشه بۊته: «مۊ تایسه بدئه ندأنم.»
‘No, you wouldn’t have.’	«دئنکس ني!»
‘I might have,’ the man said. ‘Just because you say I wouldn’t have doesn’t prove anything.’	«دئنکس ایسم! هأچي چۊن تۊ گونی نئم، دلیل نبنه کي هیتؤ ببۊن».
The girl looked at the bead curtain. ‘They’ve painted something on it,’ she said. ‘What does it say?’	لاکؤی تیرره‌یي پرده' نیگا بۊده بۊته: «اۊنˇ سر، رنگ أجي یکچي بنویشته هننأ. چي گۊنه؟»
‘Anis del Toro. It’s a drink.’	«آنیس دل تؤرؤ، یک جۊر مشرۊبه»
‘Could we try it?’	«بینیم چیسه؟»
The man called ‘Listen’ through the curtain. The woman came out from the bar.	مردأی دۊخؤنده: «مأ نیا!» پرده مئن أجي، زنأی بارˇ جي بیرین بمأ: «بنه چار رئال».
‘Four reales.’ ‘We want two Anis del Toro.’	«دوتته آنیس دل تؤرؤ خأنیم»
‘With water?’	«اؤˇ همرأ؟»
‘Do you want it with water?’	«اؤˇ همرأ خأني؟»
‘I don’t know,’ the girl said. ‘Is it good with water?’ 	لاکؤی بۊته: «مۊ نۊدؤنم. اؤˇ همرأ خؤبه؟»
‘It’s all right.’	«خؤبه!»
‘You want them with water?’ asked the woman.	زنأی بپۊرسه: «اؤˇ همرأ خأنین؟»
‘Yes, with water.’	«أهأ. اؤˇ همرأ»
‘It tastes like liquorice,’ the girl said and put the glass down.	«شیرین‌بیانˇ مزه' دأنه». لاکؤی اینه بۊته پسي خۊشˇ اؤخؤري‌ئه فنأ.
‘That’s the way with everything.’	«همه چي هیتؤره».
‘Yes,’ said the girl. ‘Everything tastes of liquorice. Especially all the things you’ve waited so long for, like absinthe.’	«أهأ، همه‌چي شیرین‌بیانˇ مزه' دأنه. مخصوصاً اۊ چیزؤني گه آدم پۊر زمت اۊشؤنˇ رفا بيسأبي. أبسنتˇ مۊسؤن.»
‘Oh, cut it out.’	«أه. وأبدي».
‘You started it,’ the girl said. ‘I was being amused. I was having a fine time.’	لاکؤی بۊته: «تۊ سرأگیتي. مي سر گرم بۊ مئه خۊش گۊذرؤنه-دبؤم.»
‘Well, let’s try and have a fine time.’	«خؤ بئه هنده حقˇسأی بکۊنیم أمره خۊش بۊگذره»
‘All right. I was trying. I said the mountains looked like white elephants. Wasn’t that bright?’ 	«خؤ! مۊ حقˇسأی کأدبۊم. بۊتم کۊهؤن، اسپه فیلؤنه مؤنن. مي گب جالب نبۊ؟»
‘That was bright.’	«جالب بۊ»
‘I wanted to try this new drink. That’s all we do, isn’t it – look at things and try new drinks?’ 	«مۊ خأستم اي يکته مشرۊبه آزمیت بگیرم. خالي هي کاره کؤنیم دئه؟ چیزؤنه نیگا کؤنیم ؤ تازه مشرۊبؤنه آزمیت گینیم. نئه؟»
‘I guess so.’	«أهأ گياکۊن.»
The girl looked across at the hills.	لاکؤ کۊلؤنˇ رجه نیگا بۊده، بۊته:
‘They’re lovely hills,’ she said. ‘They don’t really look like white elephants. I just meant the colouring of their skin through the trees.’	«چي خؤجیري کۊلن گه! راسه-راسه اسپه فیلؤنه نۊمؤنن؟ مي منظۊر اۊشؤنˇ پۊستˇ رنگ بۊ دارؤنˇ مئنأجي.»
‘Should we have another drink?’	«یکته دئه بۊخؤریم؟»
The warm wind blew the bead curtain against the table. ‘The beer’s nice and cool,’ the man said.	گرمش، مؤرخه‌یي پرده' رۊ به میز تۊکؤم بدأ. مردأی بۊته: «آبجؤ الؤن مزه دئنه!»
‘It’s lovely,’ the girl said.	لاکؤی بۊته: «خئلی خؤجیره»
‘It’s really an awfully simple operation, Jig,’ the man said. 	مردأی بۊته: «جیگ! یکته عملˇ ساده’. اصلاً نشأنه گۊتن عمله.»
‘It’s not really an operation at all.’ The girl looked at the ground the table legs rested on.	لاکؤی زمینه نیگا بۊده کي میزˇ لیگه‌'ن اۊنˇ سر هننأبۊن.
‘I know you wouldn’t mind it, Jig. It’s really not anything. It’s just to let the air in.’	«مۊ دؤنم اذئت نبني جیگ. راسه-راسه هیچ‌چي نئه. خالي گۊذارنن اۊنˇ مئن هوا بشي.»
 The girl did not say anything.	لاکؤی تام بزئه، هیچ‌چي نۊته.
‘I’ll go with you and I’ll stay with you all the time. They just let the air in and then it’s all perfectly natural.’	«تي همرأ هأنم،  تي ورجه ایسأم. اۊشؤن أني خالي هوا دۊکؤنن اۊنˇ مئن، بازين همه‌چي بنه خۊدی رۊزˇ اول.»
‘Then what will we do afterwards?’	«بازۊن خأ چي بکۊنیم؟»
‘We’ll be fine afterwards. Just like we were before.’	«بازۊن بنیم خؤرؤم-خؤرؤمه. هۊتؤ کي بیم.»
‘What makes you think so?’	«کي بۊته؟»
‘That’s the only thing that bothers us. It’s the only thing that’s made us unhappy.’	«خالي هینه کي بۊبؤ أمئه دۊم‌کَل. هي ایشکله کي أمئه زندگي‌ئه زهرأگۊده دأنه.»
The girl looked at the bead curtain, put her hand out and took hold of two of the strings of beads.	لاکؤی، مؤرخه‌یي پرده' نیگا بۊده، خۊشˇ دسه پیش ببرده دۊ رج مؤرخه' بیته.
‘And you think then we’ll be all right and be happy.’	«تۊ خیال کؤني بازۊن أمه خؤرؤم-خؤرؤمأ بنیم ؤ همه چي خۊبأ بنه»
‘I know we will. Yon don’t have to be afraid. I’ve known lots of people that have done it.’	«أهأ. نترس. خئلي‌ئنه شناسنم اي کاره بۊده دأنن»
‘So have I,’ said the girl. ‘And afterwards they were all so happy.’	لاکؤی بۊته «منأني شناسنم. بازین همه شاد ؤ خۊش بۊبؤن»
‘Well,’ the man said, ‘if you don’t want to you don’t have to. I wouldn’t have you do it if you didn’t want to. But I know it’s perfectly simple.’	مردأی بۊته: «خؤ! أگه نخأني مجبور ني. أگه نخأني، منأني تأ واندأنم اي کاره بکۊني. امّا دؤنم کي خئلی ساده’.»
‘And you really want to?’	«تۊ راسه-راسه هینه خأني؟»
‘I think it’s the best thing to do. But I don’t want you to do it if you don’t really want to.’	«مۊ فیکر کؤنم ای بئترین کاره. امّا خۊش ندأنم أگه تي ديل نخأی اي کاره بکۊنی.»
‘And if I do it you’ll be happy and things will be like they were and you’ll love me?’	«امّا أگه مۊ اي کاره بکۊنم، تۊ خۊشالأبني ؤ همه چي بنه پیشترؤنˇ مۊسؤن ؤ تۊ هنده مأ دۊس ویگیني؟»
‘I love you now. You know I love you.’	«مۊ هي الؤنأني تأ دۊس دأنم. تۊ دؤنی کي تأ دۊس دأنم»
‘I know. But if I do it, then it will be nice again if I say things are like white elephants, and you’ll like it?’	«دؤنم. امّا أگه اي کاره بکۊنم، أگه مۊ بۊگؤم چیزؤن اسپه کۊلؤنه مؤنن، هنده تئبه جالبه ؤ تأ خۊش هأنه؟»
‘I’ll love it. I love it now but I just can’t think about it. You know how I get when I worry.’	«أهأ. مأ خۊش هأنه. الؤنم مأ خۊش هأنه. امّا مننئم مي حواسه بنئم اۊنˇ سر. تۊ کي دؤنی وختي دیلأجیرأکته‌'م، چۊتؤ بنم»
‘If I do it you won’t ever worry?’	«أگه اي کاره بکۊنم، تۊ دئه دیلأجیرأکته ني؟»
‘I won’t worry about that because it’s perfectly simple.’	«مۊ اۊنˇ دیلأجیرأکته نئم، چۊن هیچ کاري ندأنه»
‘Then I’ll do it. Because I don’t care about me.’	«خؤ. پس مۊ ای کاره کؤنم. چۊن مئبه مؤهم نئه مي سر چي هأنه»
‘What do you mean?’	«یعني چي؟»
‘I don’t care about me.’	«مئبه مؤهم نئه مي سر چي هأنه»
‘Well, I care about you.’	«خؤ، امّا مئبه مؤهمه کي تي سر چي هأنه»
‘Oh, yes. But I don’t care about me. And I’ll do it and then everything will be fine.’	«أهأ، خؤ. امّا مئبه مؤهم نئه. اي کاره خالي اینˇ وأسي کأدرم کي اي اؤضاع رج بأ»
‘I don’t want you to do it if you feel that way.’	«أگه ایتؤ فیکر کؤني، مۊ نخأنم اي کاره بکۊني»
The girl stood up and walked to the end of the station. Across, on the other side, were fields of grain and trees along the banks of the Ebro. Far away, beyond the river, were mountains. The shadow of a cloud moved across the field of grain and she saw the river through the trees. ‘And we could have all this,’ she said. ‘And we could have everything and every day we make it more impossible.’ 	لاکؤی ویریسأ، هۊتؤ قدم بزئه بۊشؤ تا ایسگا اۊ سر، هؤره کي ابرؤ رۊخؤن-کۊلˇ راسته گندۊم‌کله‌'ن ؤ دارؤن بؤن. دۊرˇشر، رۊخؤنه اۊ دس، کۊهؤن هننأ بۊن. یکته ابرˇ سایه گندۊم‌کله‌'نˇ مئنه دوأرسه-دبۊ ؤ لاکؤی دارؤنˇ مئنأجي، رۊخؤنه' بده. بۊته: «تینسیم ایشؤنه همأ بدأریم. همه چي تینس أمئه شي ببۊن امّا هر رۊز کي گۊذرنه نۊبؤني‌ترأبنه»
‘What did you say?’	«چي بۊتي؟»
‘I said we could have everything.’	«بۊتم أمه تینسیم همه‌چي بدأریم»
‘We can have everything.’	«أمه تینیم همه‌چي بدأریم»
‘No, we can’t.’	«نأ. مننیم»
‘We can have the whole world.’	«تینیم دۊنیا بدأریم»
‘No, we can’t.’	«نأ. مننیم»
‘We can go everywhere.’	«تینیم همه‌ته جیگا بشیم»
‘No, we can’t. It isn’t ours any more.’	«نأ، مننیم. دئه أمئه شي نئه»
‘It’s ours.’	«أمئه شئه»
‘No, it isn’t. And once they take it away, you never get it back.’	«نأ. نئه. وختي تي دسأجي هأیتن، دئه هرگي ونگردنه تي دس»
‘But they haven’t taken it away.’	«امّا، حلئه کي هأینتن»
‘We’ll wait and see.’	«هۊنم اینیم!»
‘Come on back in the shade,’ he said. ‘You mustn’t feel that way.’	مردأی بۊته: «وگرد بئه سایه‌دیمه. نوا اۊجۊر حس بدأري»
‘I don’t feel any way,’ the girl said. ‘I just know things.’	لاکؤی بۊته: «مۊ هیچ حسي ندأنم. خالي دؤنم چي به‌ چئه»
‘I don’t want you to do anything that you don’t want to do -’	«مۊ تأجي نخأنم هیچ کاري بکۊني کي تي دیل نخأنه»
‘Nor that isn’t good for me,’ she said. ‘I know. Could we have another beer?’	لاکؤی بۊته: «نأ کاري گه مئبه خؤب نئه! دؤنم، تینیم یکته دئه آبجؤ بۊخؤریم؟»
‘All right. But you’ve got to realize – ‘	«خؤ. امّا تۊ خأ درک بکۊني گه...»
‘I realize,’ the girl said. ‘Can’t we maybe stop talking?’	«مۊ درک کؤنم. وأ بدیم دئه؟ خؤ؟»
They sat down at the table and the girl looked across at the hills on the dry side of the valley and the man looked at her and at the table.	میزˇ پۊشت بنیشتن ؤ لاکؤی، کۊلؤنه نیگا بۊده کي درّه خۊشکˇ طرف هننأبۊن ؤ مردأی، لاکؤک ؤ میزه نیگا بۊده.
‘You’ve got to realize,’ he said, ‘ that I don’t want you to do it if you don’t want to. I’m perfectly willing to go through with it if it means anything to you.’	«تۊ خأ درک بکۊني کي مۊ تأجي نخأنم اي کاره بکۊني أگه تي دیل نخأنه. مۊ راسه-راسه خأنم پایˇ همه‌چي بئسم أگه تئبه مؤهمه.»
‘Doesn’t it mean anything to you? We could get along.’	«یعنی تئبه مؤهم نئه؟ تینسیم کسؤنأجي سر بکۊنیم»
‘Of course it does. But I don’t want anybody but you. I don’t want anyone else. And I know it’s perfectly simple.’	«بسچي گه مؤهمه. امّا مۊ جؤز تۊ هي کسه نخأنم. هي کسˇ دیگره نخأنم ؤ دؤنم کي خئلي ساده’.»
‘Yes, you know it’s perfectly simple.’	«خؤ بابا! تۊ دؤني خئلي ساده’»
‘It’s all right for you to say that, but I do know it.’	«تۊ هرچي خأنی بگۊ، امّا مۊ دؤنم»
‘Would you do something for me now?’	«یک لطفي کؤني؟»
‘I’d do anything for you.’	«هر کاري تئبه کؤنم»
‘Would you please please please please please please please stop talking?’	«تینم تأجي خاهش، خاهش، خاهش، خاهش، خاهش، خاهش، خاهش بکۊنم دئه وأبدي؟»
He did not say anything but looked at the bags against the wall of the station. There were labels on them from all the hotels where they had spent nights.	مردأی تام بزئه امّا ایسگا دیوارˇ کش، کیفؤنه نیگا بۊده. تمؤمˇ هؤتلؤني گه شؤ اۊشؤنˇ مئن بيسأبۊن، اۊشؤنˇ برچسبؤن، کیفؤنˇ سر بزئه هننأ بۊ.
‘But I don’t want you to,’ he said, ‘I don’t care anything about it.’ ‘I’ll scream,’ the girl said.	 مردأی بۊته: «امّا مۊ نخأنم تۊ... هیچ‌چئه مئبه مؤهم نئه» «ژگله کؤنما!»
The woman came out through the curtains with two glasses of beer and put them down on the damp felt pads. ‘The train comes in five minutes,’ she said.	زنأی دۊتته اؤخؤري آبجؤ همرأ، پرده‌'نˇ جي بیرین بمأ ؤ اۊشؤنه فنأ نمدارˇ نمتي زیرجؤمˇ سر. بازین بۊته: «تا پنج دئقه دئه قطار هأنه»
‘What did she say?’ asked the girl.	لاکؤی بپۊرسه: «چي بۊته؟»
‘That the train is coming in five minutes.’	«بۊته قطار تا پنج دئقه دئه رسنه»
The girl smiled brightly at the woman, to thank her.	لاکؤی تشکر گۊدن‌ئبه رۊ بۊده زنأک‌ئبه یکته قشنگˇ کۊچˇ خندأی بۊده.
‘I’d better take the bags over to the other side of the station,’ the man said. She smiled at him.	مردأی بۊته: «بئتره مۊ کیفؤنه ویگیرم ببرم بنئم ایسگا اۊ طرف.» لاکؤی لبکینˇ خنده بۊده.
‘All right. Then come back and we’ll finish the beer.’	«خؤ، بأزین وگرد کي أمئه آبجؤ تمنأکۊنیم.»
He picked up the two heavy bags and carried them around the station to the other tracks.	مردأی دۊتته سنگینˇ کیفه ویجؤأگیته، ایسگاهه دؤر بزئه ببرده اؤکته ریلؤنˇ طرف.
He looked up the tracks but could not see the train.	ریلˇ دۊرˇشره نیگا بۊده امّا قطاره دئه مننیس.
Coming back, he walked through the bar-room, where people waiting for the train were drinking.	وگرسني، بارˇ مئنأجي دوأرسه، کي قطارˇ رفا-ایسأ-آدمؤن اؤره مشرۊب خؤرده دۊبؤن.
He drank an Anis at the bar and looked at the people.	بارˇ مئن یکته آنیس  بۊخؤرده ؤ مردۊمه نیگا بۊده.
They were all waiting reasonably for the train.	اۊشؤن همه‌ته بقایده ایسأبؤن قطارˇ رفا.
He went out through the bead curtain.	مؤرخه‌یي پرده'جي بیرین بۊشؤ.
She was sitting at the table and smiled at him.	لاکؤی نیشته-بۊ میزˇ پۊشت  لبکینˇخنده'جي اينه نیگا کأدبۊ.
‘Do you feel better?’ he asked.	مردأی بپۊرسه: «بئترأبؤی؟»
‘I feel fine,’ she said. ‘There’s nothing wrong with me. I feel fine.’	لاکؤی بۊته: «مۊ خؤبم. مأ هیچ‌چي نئه. مۊ خؤبم».
The Little Black Fish	کۊجدانه سئه ماىي
It was the longest night of winter.	چلله‌شب بۊ.
At the bottom of the sea an old fish gathered together 12,000 of her children and grandchildren and began to tell them this story:	درىا تان، پير ٚ ماىي دوازده‌هيزار ته خۊ زاکان ؤ نووه‌أن ٚ أمرأ گردٚکله بزئه‌بۊ ىؤ اۊشان ٚ ره قصصه گۊتي:
Once upon a time a little black fish lived with her mother in a small pond on the side of a mountain.	«رۊزي رۊزيگاري، ايته کۊجدانه سئه ماىي ايسأبۊ کي خۊ مأر ٚ أمرأ ايته سؤنگ ٚ مئن زندگي گۊدي. أ سؤنگ، کۊى ٚ سنگي ديواره‌أن ٚ جا بيرۊن زئي ؤ دۊل ٚ تان روانأبؤىي.
Their home was behind a black, moss-covered rock, under which they both slept at night.	کۊجدانه ماىي ؤ أن ٚ مأر، خانه اۊشان ٚ شين اي‌ دانه سيا سنگ ٚ پۊشت نأهأبۊ، ايته چچ‌بيگيته سقف ٚ جير. شبان دۊته‌ىي چچان ٚ جير خۊتيد.
The little fish longed to see the moonlight in their home just once.	کۊجدانه ماىي ديل ٚ سر ناجه بمانسته‌بۊ گه اي وار أم کي بؤبؤسته مانگٚتاو-ه خۊشان ٚ خانه مئن بيدينه.
From morning till evening, the mother and child swam after each other. Sometimes they joined other fish and rapidly darted in and out of small crevices.	مأر ؤ زأى صؤب تا شب کس کس ٚ دۊمبال دکتيد ؤ گاگلف أم بقيهٔ ماىئن ٚ أمرأ قاطي بؤستيد ؤ تۊنداتۊندي اي‌ گۊل ٚ جا مئن هأى شؤدي ؤ واگردستيد.
The little fish was an only child, for of the 10,000 eggs which the mother had laid, only she had survived.	أ زأى اي‌دانه ؤ دؤردانه بۊ، چۊن أن ٚ مأر ٚ دأه‌هيزارته أشپل ٚ جا هأچين هأ ايته ساغ دربأمؤبۊ.
For several days the little fish had been deep in thought and had talked very little.	چن رۊزي بۊ گه کۊجدانه ماىي همش فيکر دۊبۊ ؤ خىلي کم گب زئي.
She swam slowly behind her mother around the pond and did not play with the other fish.	نوأنوأ أرأ اۊرأ شؤىي ؤ واگردستي، ويشتر ٚ اؤقات أم خۊ مأر ٚ جأ عقب دکتي.
Her mother thought her child was sick and would soon be well.	مأر خىأل گۊدي کي زأى ايزئه حال‌نداره ؤ زۊدازۊد چاگۊده به.
In fact, the black fish's sickness was really something else!	أمما نۊگۊ سئه ماىي درد اي چي ديگره!
"Early one morning before the sun had risen, the little fish woke her mother and said ""Mother, I want to talk to you."""	اي رۊز وختي هوا هله بؤش بۊ، کۊجدانه ماىي خۊ مأر-ه ويريسانئه بۊگؤته: «مأر! خأىمه چن کلمه تي أرأ گب بزنم.»
Half-asleep, the mother responded Child, this isn't the time to talk. Save your words for later. Wouldn’t it be better to go swimming?	مأر، چۊمان-ه خاب دۊبؤ، بۊگؤته: «زاى جان! تۊ نأم وخت گير بأرديأ! تي گب-ه بنه دۊمبالسر، بئتر نيه بيشيم بمجیم؟»
No, Mother! I can't go swimming anymore.	کۊجدانه ماىي بؤته: «نأ مأر، من دئه نتأنمه مختن.
I must leave here.	وأ أ سؤنگ ٚ جا بشم.»
Do you really have to leave?	أن ٚ مأر بۊگؤته: «حتما بأ بيشي؟»
Yes, Mother, I must go.	کۊجدانه ماىي بۊگؤته: «أهأ مأر؛ وأ بشم.»
Just a minute! Where do you want to go at this hour of the morning?	مأر بۊگؤته: «آخه أسه صؤب ٚ سر کؤىه خأىي بيشي؟»
I want to go see where the stream ends.	کۊجدانه سئه ماىي أوج بدأ: «خأىمه بشم بيدينم سؤنگ ٚ اينتها کؤىه دره.
You know, Mother, I've been wondering where the end of the stream is... I haven't been able to think about anything else.	دأني مأر، من چن ماىه فيکرأدرمه گه سؤنگ ٚ اينتها کؤىه نأهأىه ؤ هأندئه نتأنستمه سر در بأرم.
I didn't sleep a wink all night.	ديشب تا أسه چۊم چۊم ٚ سر ننأمه، داىم فيکير بۊگۊدمه.
At last, I decided to go and find where the stream ends.	آخرپس ٚ ره بؤتم مر ٚ ره شمه سؤنگ ٚ اينتها-ىه پىدا کۊنمه.
I want to know what's happening in other places.	مي ديل خأىه بدأنم بقيهٔ جاان چي خبره!»
"The mother laughed: ""When I was a child, I used to think a lot like that."	مأر خنده بۊگۊده أوجأدأ: «من أم وقتي زأى بۊم خىلي أجۊر فيکران گۊديم.
"But, my dear, a stream has no beginning and no end. That's the way it is. The stream just flows and never goes anywhere."""	آخه بلاميسر! سؤنگ کي ايبتدا اينتها ندأره؛ هأنه گه ايسه! سؤنگ هميشک روانه ؤ هيچ‌جا ىأم فأنرسه.»
But mother dear, isn't it true that everything comes to an end? Nights end, days end, weeks, months, years ...	کۊجدانه سئه ماىي بۊگؤته: «آخه جان ٚ مأر، مگر أتؤ نيه گه هر چيزي سر أىه؟ شب سر أىه، رۊز سر أىه، هفته، ما، سال...»
"Forget this pretentious talk, interrupted the mother - ""Let's go swimming."	مأر أن ٚ گب-ه مقراض بزئه بۊگؤته: «أ پيله پيله گبان-ه ديمه بنه؛ ويريس بيشيم بمجیم.
"Now is the time to swim, not talk."""	أسه مختن ٚ زماته، نأ أ گبان!»
No, Mother, I'm tired of this swimming, I want to set out and see what's happening elsewhere.	کۊجدانه سئه ماىي بؤته: «نأ مأرى، من دئه أ محلله‌مجي جا خستأبؤستمه، خأمه را دکفم بشم بيدينم باقي ٚ جيگاان چي خبره.
Maybe you think someone taught me these ideas but believe me, I've had these thoughts for a long time.	مۊمکينه فيکر بۊکۊني اي نفر أ گبان-ه کۊجدانه ماىي-ئه ىاد بدأ؛ ولي بدأن کي من مر ٚ ره پۊر زماته گه أ فيکران-ه گۊداندرم.
Of course, I've learned many things here and there.	ألبته خىلي چيزان أم أن ؤ اۊن ٚ جا ىاد بيگيتمه؛ مثلا أن-ه بفامستمه کي ماىئن ٚ ويشتري، پيري زمات شکاىت کۊنده گه خۊشان ٚ زندگي-ئه هأچين لا بۊگۊدده.
For instance, I know that when most fish get old, they complain about everything.	هميشک نيفرين ناله کۊنده ؤ همه چيز ٚ جا گله دأرده.
I want to know if life is simply for circling around in a small place until you become old and nothing else, or is there another way to live in the world?	من خأم بدأنم گه راستي‌راستي زندگي ىعني أن کي اي ‌گۊل ٚ جا مئن هأى بيشي ؤ هأی واگردي تا پيرأبي ؤ دئه هيچي؟ ىا أن کي جۊر ٚ ديگر أم شأ دۊنىا مئن زندگي گۊدن...؟»
"When the little fish finished the mother exclaimed - ""My dear child, are you crazy? World! ... World! "	کۊجدانه ماىي گب ٚ تۊمامابؤسته وأسي أن ٚ مأر بؤته: «زاى جان! مگه تي عقل-ه بۊخۊردي؟ دۊنىا! دۊنىا!...
"What is this other world! The world is right here where we are. Life is just as we have it..."""	دۊنىا دئه ىعني چي؟ دۊنىا هأىه ايسه گه أما ايسأمي، زندگي ني هأنه گه أما دأريمي...»
"Just then, a large fish approached their home and said: ""Neighbor, what are you arguing about with your child? Aren't you planning to go swimming today?"""	هأ مؤقع ايته پيلدانه ماىي اۊشان ٚ خانه-أ نيزيکأبؤ بۊگؤته: «همساىه! چي وأسي تي زأک ٚ أمرأ بۊگۊ واگۊ کۊني؟ بخألي ايمرۊ نخأدي گردش بۊکۊنيد.»
"Hearing her neighbor's voice, the mother came out of the house and said, ""What's the world coming to! Now children even want to teach their mothers something!"""	ماىي مأر، همساىه صدا وأسي خانه جا بيرۊن بأمؤ بۊگؤته: «زمانه پاک واگردسته! أسه دئه جأغله‌أن خأىده خۊشان ٚ ماران-ه چيز ىاد بدد!»
"“How so? ""asked the neighbor."""	همساىه بؤته: «چۊتؤ مگر؟»
"“Listen to the places this half-pint wants to go!"" replied the mother. Saying over and over again ‘I want to go see what's happening in the world.’ What pretentious talk!"	ماىئک ٚ مأر بۊگؤته: «أ أغۊزئک ٚ کيۊنٚمان-ه سۊبۊل دکته! بيدين کؤىه‌أن خأىه بشه! هأى گئه خأىمأ بشمأ بيدينمأ دۊنىا چي خبره‌ىأ! چي پيله پيله واز!»
"Little one, said the neighbor, ""Let's see. Since when have you become a scholar and philosopher and not told us?"""	همساىه بۊگؤته: «کۊجدانه! تۊ کئن تا أسه عاليم ؤ فيلسۊف بؤبؤستي ؤ أمه‌-ره واخبأنۊگۊدي؟»
"Madam, answered the little fish, ""I don't know what you mean by 'scholar' and 'philosopher,'"	کۊجدانه ماىي أوجأدأ: «خانم! من نأنمه شۊما «عاليم ؤ فيلسۊف» چي-ئه گيدي.
I've just gotten tired of these swims.	من فقط أ گردشان ٚ جا وازده بأمؤمه ؤ دئه مره مراغأگيته.
"I don't want to continue this boring stuff and be happy as a fool until one day I wake up and see that like all of you, I've become old, but still am as dumb as I am now."""	نخأمه هأچينى خۊش ببم ؤ ايوارکي چۊم واکۊنم بيدينم شيمي مأنسأن پيرأبؤستمه ىؤ هأندئه هۊ چۊشم ۊ گۊش‌دوسته ماىي ايسم کي بۊم.»
Oh, what talk! exclaimed the neighbor.	همساىه بۊگؤته: «به تخت ٚ سر! چي گبان!»
I never thought my only child would turn out this way, said the mother.	أن ٚ مأر بۊگؤته: «هيذره فيکر نۊگۊديمي مي دؤردانه زأى أتؤ کۊلکاپيس بيرۊن بأىه! 
I don't know what evil person put my sweet baby up to this.	نأنمه کؤ چاچۊلباز مي گۊل ٚ زأک-ه فيتأدأدأره!
No one put me up to anything, said the little fish.	کۊجدانه ماىي بؤته: «هيککس مره فيتأندأ.
I have reason, and intelligence and understanding. I have eyes and I can see.	من مر ٚ ره عقل ؤ شۊعۊر دأرمه فامٚمه، چۊم دأرمه دينمه.»
"Sister, said the neighbor to the little fish's mother, ""do you remember that twisted-up snail?"""	همساىه، کۊجدانه ماىي مأر-ه بؤته: «خاخۊرى! اۊ پيچ‌پيچي شاخشاخی تره ىاد دره؟»
Yes, you're right, said the mother. He used to push himself on my baby. God knows what I would do to him!	مأر بۊگؤته: «أهأ خؤب بۊگؤتي، زياد مي زأک-ه فززه نأىي خىرنۊخؤرد!»
That's enough, Mother, said the little fish. He was my friend.	کۊجدانه ماىي بؤته: «وستأکۊن مأر! اۊن مي ريفئق بۊ.»
"Friendship between a fish and a snail, said the mother, ""I've never heard of such a thing!"""	أن ٚ مأر بۊگؤته: «ماىي ؤ شاخشاخئک ٚ رفاقت-ه دئه نشتاوسته‌بيم!»
And I've never heard of a fish and a snail being enemies, replied the little fish.	کۊجدانه ماىي بؤته: «من أم ماىي ؤ شاخشاخئک ٚ دۊشمني-ئه نشتاوسته‌بۊم.
But you all drowned the poor fellow.	أمما شۊما بيچارئک ٚ سر-ه جۊگۊديد آب ٚ جير.»
Let's not bring up the past, said the neighbor.	همساىه بۊگؤته: «أ گبان قديمان ٚ شينه.»
You brought up the subject yourself, said the little fish.	کۊجدانه ماىي بۊگؤته: «خا شۊما خۊدتان قديم ٚ گب-ه پيش بکشئدي.»
It served him right to be killed, said the mother.	أن ٚ مأر بؤته: «أن ٚ حق بۊ گه أن-ه بۊکۊشيم.
Have you forgotten the things he used to say everywhere he went?	مگه تره ىادأشؤ أرأ اۊرأ کي نيشتي چي گباني زئي؟»
"Then, said the little fish, ""kill me too since I'm saying the very same things."""	کۊجدانه ماىي بۊگؤته: «پس مر أم بۊکۊشيد. چۊنکي من أم هۊ گبان-ه زنمه.»
To make a long story short, the arguing voices attracted the other fish.	شيمي سر-ه دردأندم! اۊشان ٚ بۊگۊ واگۊ اۊخان، بقيهٔ ماىئن أم فأکشانئه اؤىه.
The little fish's words angered everyone.	کۊجدانه ماىي گبان همه‌کس ٚ گرزک‌غۊپه-أ چۊ بزئه‌بۊ.
"One of the old fish asked, ""Did you think we'd pity you?"""	ايته پير ٚ ماىئن اۊ مئني بؤته: «خىأل کۊني تره رحم کۊنيمي؟»
That one just needs a little box on the ears, said another.	اۊىته بؤته: «فقط ايپچه گۊشمالي خأىه!»
Go away, said the black fish's mother. 	سئه ماىي مأر بۊگؤته: «کنأر بيشيد!»
Don't you touch my child.	مي زأک-ه دس زئن نوأىيد!
"Another of them said, ""Madam, if you don't raise your child correctly, you must expect it to be punished."""	ايته دئه اۊشان ٚ مئن بۊگؤته: «خانم! وقتي تي زأک-ه اۊتؤ کي وأ، تربيتأنۊکۊني، بأ اۊن ٚ نتيجه ىم بيديني دئه!»
"The neighbor said, ""I'm ashamed to live next to you."""	همساىه بۊگؤته: «من گه خجالت کشمه شيمي دؤر ٚ ديم زندگي بۊکۊنم.»
"Another said, ""Let's do to the little fish what we did to the old snail before it gets into trouble."""	ايته دئه بۊگؤته: «تا أن ٚ کار بئخ پىدا نۊگۊده أن-ه اۊسئکۊنيم پير ٚ شاخشاخئک ٚ ورجه.»
When they tried to grab the little black fish, her friends gathered around and took the fish away from the brawl.	ماىئن تا بأمؤد کۊجدانه سئه ماىي-ئه بيگيرد، أن ٚ دۊستان أن-ه دؤرأگۊدد ؤ اۊ دپج‌دپج ٚ جا جيويزانئد.
"The black fish's mother beat her head and chest and cried, ""Oh, my baby is leaving me. What am I going to do? What a curse has fallen upon me!"""	سئه ماىي مأر خۊ سر ٚ سينه-أ زئي أرسۊ فۊگۊدي گۊتي: «واى، مي زأى مي دس ٚ جا شؤندره، چي خاک مي سر دۊکۊنم!»
Mother, don't cry for me. Cry for the old fish who stay behind.	کۊجدانه ماىي بؤته: «مأر! مر ٚ ره أرسۊ فۊنکۊن، أ وامانسته کفتال‌ماىئن ٚ ره أرسۊ فۊکۊن.»
Don't get smart, half-pint! shouted one of the fish from afar.	ايته ماىي‌ دۊر ٚ جا ايژگره بکشئه: «تؤهين نوأگۊدن گۊزقۊطي!»
If you go away and afterwards regret it, we won't let you come back, said a second.	دۊوؤمي بۊگؤته: «أگر بيشي ؤ بأزۊن والنگأزني، دئه تره را نديمي!»
These are useful fancies. Don't go, said a third.	سوؤمي بۊگؤته: «أشان همه تي جواني هوسه، نوأشؤن.»
What's wrong with this place? said a fourth.	چارؤمي بؤته: «مگر أىه چي عأىب دأره؟»
There is no other world. The world is right here. Come back! Said a fifth.	پنجؤمي بۊگؤته: «دۊنىاى ٚ ديگري در کار ديينه، دۊنىا هأىه‌ىه، واگرد!»
"If you turn reasonable and come back, then we'll believe you really are an intelligent fish,"" said a sixth."	شيشؤمي بۊگؤته: «أگر عاقيلأبي ؤ واگردي، اۊ وخت أمه‌-ره باور أىه کي راس‌راسي فهيم ؤ باکلله‌ىي.»
Wait, we've gotten used to having you around ... said a seventh.	هفتؤمي بؤته: «آخر أما تي دئن-ه عادت بۊگۊديمي...»
The mother cried, Have mercy on me.	أن ٚ مأر بۊگؤته: مره رحم بۊکۊن
Don't go! Don't go!	نۊشۊ! نۊشۊ!
The little fish didn't have anything more to say to them.	کۊجدانه ماىي دئه اۊشان ٚ أمرأ گبي ندأشتي.
Several friends of the same age accompanied the fish as far as the waterfall.	چن ته أن ٚ همسلامال ٚ دۊستان أن-ه تا ماىي‌مشۊ همراىي بۊگۊدد ؤ اۊرأ جا واگردستد.
"As they parted, the fish said, ""My friends, I hope to see you again."""	کۊجدانه ماىي وختي اۊشان ٚ جا سيوا بؤندۊبۊ بؤته: «زاکان، شيمي خانه آبدان!»
"Don't forget me!"""	مره ىادأنۊکۊنيد.
How would it be possible to forget you? asked the friends.	أن ٚ دۊستان بۊگؤتد: «چۊتؤ تأنيمي تره ىادأگۊدن؟
You've awakened us from a deep sleep.	 أما واگۊده‌کۊر بيم ؤ تۊ أمه-ره بينا بۊگۊدي
You've taught us many things that we had not even thought about before.	أمه‌-ره چيزاني ىاد بدأی گه پيشتران حتی اۊشان ٚ فيکر أم نۊگۊده‌بيم.
We hope to see you again, learned and fearless friend.	تي جان ساغ، دانا دسبرار! نترس ٚ دسبرار!»
The little fish swam down the waterfall and fell into a pond full of water.	کۊجدانه ماىي، ماىي‌مشۊ جا بيجير بأمؤ دکته ايته پۊرآب ٚ سل ٚ مئن.
At first the fish lost its balance but after a while began to swim and circled around the pond.	أول‌سر خۊ دس ٚ پا-ىه گۊمأگۊده، أمما بأزۊن بيناگۊده سيناب گۊدن ؤ سل ٚ دؤر مختن.
The fish had never seen so much water collected in one place.	تا اۊ مؤقع نيدئه‌بۊ گه اۊ همه آب ايجيگا جمعأبه.
Thousands of tadpoles were wriggling in the water.	هيزار هيزار ته پخت ٚ ماىي آب ٚ مئن ويلويلي گۊديد.
"They laughed when they saw the little black fish, ""What a funny shape! What kind of creature are you?"""	کۊجدانه سئه ماىي-ئه کي بيدئد، اۊن-ه رخشنأگيتد ؤ بۊگؤتد: «أن ٚ سرمچچه-أ بيدين! تۊ دئه چۊجۊر مجنده ايسي؟»
"The fish looked them over thoroughly and said, ""Please don't insult me."	ماىي بقاىده اۊشان ٚ جير تا جؤر-ه نيگا بۊگۊده بؤته: «خاهش کۊنمه تؤهين نۊکۊنيد!
My name is Little Black Fish.	مي نام ايسه کۊجدانه سئه ماىي.
Tell me your names so that we'll get acquainted.	شۊما نأم شيمي نام-ه بيگيد تا آشنا بيبيم.»
We call one another tadpole, replied one of the tadpoles.	ايته پخت ٚ ماىي بۊگؤته: «أما کس کس-ه پخت ٚ ماىي دخأنيمي.»
We come from nobility, said another.	اۊىته بۊگؤته: «أصل ٚ نسب‌دار.»
You can't find anyone prettier than us in the whole world, said another.	ايته دئه بۊگؤته: «أمي جا خۊشگيلتر دۊنىا ميئن پىدا نبئه.»
We aren't shapeless and ugly-faced like you, said another one.	بعدي بؤته: «تي ماسان بچمسته ؤ بدترکيب نييم.»
"The fish said, ""I never imagined you would be so conceited. That's all right. I'll forgive you since you're speaking out of ignorance."""	‌ماىي بۊگؤته: «هيذره خىأل نۊگۊديم شۊما أتؤ من‌مره‌قۊربان بيبيد! خا، من شمه‌-ره بخشمه، چۊنکي أ گبان-ه ناداني جا زنيدي.»
"In one voice the tadpoles demanded, ""Are you saying we're stupid?"""	پخت ٚ ماىئن ايجانا بؤتد: «ىعني أما نادانيمي؟»
"If you weren't ignorant, replied the fish, ""you'd know that there are many others in the world who are pleased with their appearances."	ماىي بۊگؤته: «أگر نادان نؤبؤبيد دأنستيد کي دۊنىا مئن خىلي ديگران أم ايسأد کي خۊشان ٚ سرمچچه-أ خىلي ئم خۊش دأرده!»
"You don't even have names of your own."""	شۊما حتی شيمي نام أم شيمي شين نيه.
The tadpoles became very angry.	پخت ٚ ماىئن-ه بدجۊر خفتأگيته؛
"But since they knew the little fish spoke truthfully, they changed their tone and said, ""really, you're wasting words! no one."	أمما چۊن بيدئد کۊجدانه ماىي راست گئه، گب‌بسرأگۊدد ؤ بۊگؤتد: «أصن تۊ هأچينى جانکنشأدري.
We swim around the world every day from morning till evening, but except for ourselves and our father and mother, we see 	أمأ هر رۊز، صؤب تا شب دۊنىا-ىه مجيمي؛ ولي جۊز خۊدمان ؤ أمي پئر ؤ ماران هيککس-ه نيدينمي.
"Of course, there are tiny worms, but they don't count."""	مگر أجيک‌پجيکان کي اۊشان أم به چۊرتٚکأ نأىده!»
You can't even leave the pond, said the fish. How can you talk about traveling around the world?	ماىي بۊگؤته: «شۊما گه سل ٚ جا بيرۊن شؤن نتأنيدي، چۊتؤ دۊنىامجي گب-ه زنيدي؟»
What! Do you think there's a world other than the pond? exclaimed the tadpoles.	پخت ٚ ماىئن بۊگؤتد: «مگر جۊز سل، هأندئه دۊنىا دأريمي؟»
"At least, responded the fish, ""you must wonder where this water comes from and what things are outside of it."""	ماىي بۊگؤته: «ناقلن وا فيکير بۊکۊنيد کي أ آب کؤرأ جأ فوئه أىه ؤ آب ٚ بيرۊن چيچي نأهأىه.»
"Outside the water! exclaimed the tadpoles, ""Where is that? We're never seen outside of the water! Haha ...haha ...You're crazy!"""	پخت ٚ ماىئن بۊگؤتد: «آب ٚ بيرۊن دئه کؤىه ايسه؟ أما گه هرگز آب ٚ بيرۊن-ه نيدئمي! هاها...هاها... تي عقل-ه بۊخۊردي ري!»
Little Black Fish also started to laugh.	کۊجدانه ماىي ئم خنده بيگيته.
The fish thought it would be better to leave the tadpoles to themselves and go away, but then changed its mind and decided to speak to their mother.	فيکر بۊگۊده گه بئتره پخت ٚ ماىئن-ه وأهأله خۊشان-ئه بىسد ؤ بشه. بأزۊن فيکر بۊگۊده کي بئتره اۊشان ٚ مأر ٚ أمرأ ىأم دۊ کلمه گب بزنه.
Where is your mother? asked the fish.	واورسئه: «أسه شيمي مأر کؤىه ايسأ؟»
Suddenly, the deep voice of a frog made the fish jump.	ايوارکي ايته گؤزگأک ٚ جير ٚ صدا اۊن-ه خۊ جيگا جا بپرانئه.
The frog was sitting on a rock at the edge of the pond.	گؤزگا سل ٚ ورجه ايته سنگ ٚ سر نيشته‌بۊ.
She jumped into the water, came up to the fish and said: I'm right here. What do you want?	واز بۊگۊده آب ٚ مئن ؤ بأمؤ ماىي ورجه بؤته: «أىه ايسأمه، فرماىش؟»
Hello, Great Lady, said the fish.	ماىي بۊگؤته: «سلام پيله خانم!»
"The frog responded ""Worthless creature, now is not the time to show off."	گؤزگا بۊگؤته: «کشکأنوأبؤستن! بي‌رگ ٚ ريشه! 
You've found some children to listen to you and are talking pretentiously.	زأى گير بأردي ؤ پيله پيله گب زئندري؛ 
I've lived long enough to know that the world is this pond.	من دئه اۊنقدر عؤمٚر بۊگۊدمه کي بفامم دۊنىا هأ سله.
"Mind your own business and don't lead my children astray."""	بئتره بيشي تي کار ٚ دۊمبال ؤ مي زاکان-ه فيتأندي.»
"If you lived a hundred years, said the little fish, ""you'd still be nothing more than an ignorant and helpless frog."""	کۊجدانه ماىي بؤته: «صد ته أن ٚ مأنسأن عؤمر أم کي بۊکۊني، هأندئه ايته بي‌کلله وامانسته گؤزگا ويشتر نيي.»
The frog got angry and jumped at Little Black Fish.	گؤزگا خۊ ديوانه تاس-ه آب دۊگۊده بپرسته کۊجدانه سئه ماىي ور.
The fish flipped quickly and fled like lightening, stirring up sediment and worms at the bottom of the pond.	ماىي زۊدي بۊجۊنبسته ؤ برق ٚ ماسان جيويشته ؤ چل ؤ رۊت ؤ سل ٚ تان ٚ أجيکان-ه دؤرشئه.
The valley twisted and curved.	دۊل-ه ديپيچ‌واپيچ دۊبۊ پۊر؛ 
The stream became deeper and wider.	سؤنگ ٚ آب أم چن برابرأبؤسته‌بۊ؛ 
But if you looked down at the valley from the top of the mountains, the stream would seem like a white thread.	أمما أگه کۊهان ٚ جؤر بىسأبي ؤ دۊل ٚ تان-ه نيگا بۊگۊده‌بي، سؤنگ-ه ایته سيفيد ٚ ريشته مأنسأن دئي.
In one place, a piece of large rock had broken off from the mountain, fallen to the bottom of the valley, and split the water into two branches.	اي جا ايته پيله لت ٚ سنگ کۊی ٚ جا سيوا بؤبؤبۊ بکته‌بۊ دۊل ٚ تان ؤ آب-ه دۊ بخش چاگۊده‌بۊ.
A large lizard the size of a hand, lay on her stomach on the rock.	اي دنه پيله چۊچار، ايته دس ٚ تان ٚ أنده، خۊ شکم-ه دۊچکانئه‌بۊ سنگ-ه.
She was enjoying the sun's warmth and watching a large, round crab resting on the sand at the bottom or the water in a shallow place and eating a frog he had snared.	آفتاب ٚ گرمي جا واج أمؤندۊبۊ ىؤ ايته پيلدانه گرد ٚ. پابۊزگيرئک-ه نيگادۊبۊ کي نيشته‌بۊ آب ٚ تان ٚ فۊرشان ٚ سر، اۊىه گه آب کمتر جۊلف بۊ ىؤ خۊ شکارأگۊده گؤزگا-ىه خۊرداندرٚبۊ.
The little fish suddenly saw the crab, became frightened, and greeted him from afar.	کۊجدانه ماىي چۊم ايدفأىي دکته پابۊزگيرئک-ه، بترسئه. دۊرادۊر ايته سلام بدأ.
"The crab glanced sideways at the fish and said, ""What a polite fish! Come closer, little one. Come on!"""	پابۊزگيرى ايزئه ورورکأ اۊن-ه نيا بۊگۊده بؤته: «چي باأدبي ماىي! پيشتر بيه کۊجدانه، بئه!»
"I'm off to see the world, said the little fish, ""and I never want to be caught by you, sir!"""	کۊجدانه ماىي بۊگؤته: «من شمه دۊنىا-ىه بمجم ؤ هيچ أم نخأىمه جنابعالي شکار ببم.»
Little fish, why are you so pessimistic and scared? asked the crab.	پابۊزگيرى بۊگؤته: «تۊ چره أنده بدبين ؤ ترسۊىي کۊجدانه ماىي؟»
I'm neither pessimistic nor afraid, answered the fish.	ماىي بۊگؤته: «من نأ بدبينم نأ ترسۊ.
I speak about everything I see and understand.	من هرچي-ئه گه مي چۊم دينه ؤ مي عقٚل گئه، زوان أرمه.»
"Well, then, said the crab, ""please tell me what you've seen and understood that makes you think I want to capture you?"""	پابۊزگيرى بۊگؤته: «خا بفرماىيد بيدينم شيمي چۊم چي بيدئه ؤ شيمي عقل چي بۊگؤته کي شمه‌-ره جۊمجۊم اۊسانده گه أما خأىمي شمه‌-ره شکار بۊکۊنيم؟»
Don't try to trick me! responded the fish.	ماىي بۊگؤته: «دس بکش برأ! تره خياله شانته گير بأوردي؟»
Are you referring to the frog? queried the crab.	پابۊزگيرى بۊگؤته: تي منظۊر گؤزگاىه؟
How childish you are! 	 تۊ نأم کي پاک زأى بؤبؤستي برأ! 
I have a grudge against frogs; that's the reason I hunt them.	من گؤزگأن-ه واکف دأرمه ىؤ هأن ٚ خأني اۊشان-ه شکارأکۊنمه.
Do you know, they think they're the only creatures in the world and that they're very lucky.	دأني، أشان فيکر کۊنده گه آسمان ٚ کيۊن خۊلأبؤسته خۊشان بکتيميأ! خىأل کۊنده دۊنىا مئن هأچين خۊدشان درد ؤ خۊشبخت ني ايسد.
I want to make them understand who is really master in the world! 	من خأىمه أشان-ه بفامانم کي دۊنىا راس‌راسي کي دس دره!
So you don't have to be afraid, my dear. Come here. Come on.	پس تۊ دئه نوأترسئن جان، بيه جۊلؤ، بيه!
As the crab talked, he was walking backwards towards the little fish. 	پابۊزگيرى أ گبان-ه بزئه ؤ پس‌پسکا را دکته کۊجدانه ماىي ور.
"His gait was so funny that the fish couldn't help laughing and said, ""Poor thing! You don't even know how to walk. How did you ever learn who runs the world?"""	بس کي خنده‌ىي را شؤى، ماىي-ئه خؤره‌خؤره خنده بيگيته ؤ بۊگؤته: «بيچاره! تۊ گه هله تي را شؤن-ه نأني، چۊتؤ دأني دۊنىا کي دس دره؟»
The black fish drew back from the crab.	سئه ماىي پابۊزگيرئک ٚ جا فاصيله بيگيته.
A shadow fell upon the water and suddenly a heavy blow pushed the crab into the sand.	ايته ساىه دکته آب ٚ سر ؤ ايوارکي ايته قاىم ٚ ضربه پابۊزگيرئک-ه فۊزئه فۊرشان ٚ مئن.
The crab couldn't get up.	پابۊزگيرى دئه نتأنسته بيرۊن بأىه.
The lizard laughed so hard at the crab's expression that she slipped and almost fell into the water.	پابۊزگيرئک ٚ سرمچچه جا چۊچار-ه اي جۊر مرگ ٚ خنده بيگيته گه تاشأخۊرده ؤ نيزيک بۊ خۊدش أم دکفه آب ٚ مئن! 
The little fish saw that a young shepherd was standing at the edge of the water watching the fish and the crab.	کۊجدانه ماىي بيدئه ايته گالش ٚ رى آب ٚ ور به پا ايسأ ؤ اۊن ؤ پابۊزگيرئک-ه نيگا کۊنه.
A flock of sheep and goats came up to the water and thrust their mouths in.	ايته رمه بۊز ؤ گۊسند آب-ه نيزيکأبؤد ؤ خۊشان ٚ بۊک-ه بؤبؤردد آب ٚ مئن.
"The valley filled with the sounds of ""meh meh"" and ""bah bah."""	مع‌مع ؤ بع‌بع اۊشان ٚ شيني دۊل-ه پۊرأگۊده‌دأشتي.
The little black fish waited until the sheep and goats had drunk their water and left	کۊجدانه سئه ماىي بىسأ رافا تا بۊزان ؤ گۊسندان خۊشان ٚ آب-ه واخۊردد ؤ بۊشؤد.
then called the lizard: Dear lizard, I'm a little black fish who's going to search for the end of the stream.	بأزين چۊچار-ه دخأنده ؤ بۊگؤته: «چۊچارى جان! من ايته کۊجدانه سئه ماىي ايسم کي شمه سؤنگ ٚ اينتها-ىه پىدا بۊکۊنم.
"I think you're wise, so, I'd like to ask you something."""	گۊمان کۊنمه تۊ عاقيل ٚ مجنده بيبي، هأن ٚ وأسي خأمه اي چي تره واورسم.»
Ask anything you want.	چۊچار بۊگؤته: «هرچي خأىي واورس.»
All along the way, they've been frightening me a great deal about the pelican, the swordfish and the heron. Do you know anything about them?	ماىي بۊگؤته: «أمؤنا، مره خىلي لمبر ؤ أرره‌تۊک‌ماىي ؤ آب‌غۊمپيل ٚ جا ترسانئدي، أگر تۊ چيزي أشان ٚ جا دأني مره بۊگۊ.»
"The swordfish and the heron, said the lizard, ""aren't found in this area, "	چۊچار أوج بدأ: «أرره‌تۊک‌ماىي ؤ آب‌غۊمپيل، أرأن پىدا مىدا نبده.
especially the swordfish who lives in the sea.	مخصۊصا أرره‌تۊک‌ماىي کي درىا دره.
But it's possible that the pelican is farther down.	ولي لمبرى بلکي هأ بيجير ميجيران أم ديبي.
"Be careful he doesn't trick you and catch you in his pouch."""	تي حواس بمانه گه اۊن ٚ گۊل-ه نۊخۊري ؤ اۊن ٚ کيسه مئن دنکفي.»
What pouch? said the fish	ماىي بۊگؤته: «کؤ کيسه؟»
"Under his throat, explained the lizard, ""the pelican has a pouch which holds a lot of water."	چۊچار بۊگؤته: «لمبر خۊ گۊلي جير ايته کيسه دأره گه خىلي آب گيره.
When the pelican's swimming, fish, without realizing it, sometimes enter his pouch and then go straight into his stomach.	اۊن آب ٚ مئن سيناب کۊنه ؤ گاگلف ماىئن، نأنسته‌بؤ، اۊن ٚ کيسه-أ دکفده ؤ هۊتؤ صاف شده اۊن ٚ شکم ٚ مئن.
"But if the pelican isn't hungry, he stores the fish in his pouch to eat later."""	ألبته أگه لمبر-ه ويشتا نبه، ماىئن-ه هۊ کيسه مئن پستاىي کۊنه کي دۊمبالسر بۊخۊره.»
If a fish enters the pouch, is there any way of getting out? asked the fish.	سئه ماىي بؤته: «أسه أگر ماىي دکته کيسه مئن، دئه بيرۊن أمؤن نتأنه؟»
There's no way unless the fish rips open the pouch, answered the lizard.	چۊچار بۊگؤته: «هيچ راىي ننأىه، مگر أن کي کيسه-أ پارأکۊنه.
I'm going to give you a dagger so that if you get caught by the pelican, you can do just that.	من ايته خنجر تره فأدمه گه أگر گيرفتارأبؤستي هأ کار-ه بۊکۊني.»
Then the lizard crawled into a crack in the rock and returned with a very sharp dagger.	بأزۊن چۊچار خؤره جزئه سنگ ٚ شکاف ٚ مئن ؤ ايته کۊجه خنجر ٚ أرأ واگردسته.
"The little fish took the dagger and said: ""Dear lizard, you are so kind!"""	کۊجدانه ماىي خنجر-ه فيگيته بۊگؤته: «جان ٚ چۊچار! تۊ خىلي مهرباني.»
I don't know how to thank you.	من نأنمه چۊتؤ وا تي جا تشکؤر گۊدن.
It's not necessary to thank me, my dear.	چۊچار بۊگؤته: «تشکؤر نخأىه بلاميسر! من أجۊر خنجران زياد دأرمه.
I have many of these daggers. When I have nothing to do, I sit down and make daggers from blades of grass and give them to smart fish like you.	وقتي بيکارأبمه، نيشينمه واشان ٚ تئغ ٚ جا خنجر سازمه ؤ تي ماسان دانا ماىئن-ه فأدمه.»
"What? asked the fish, ""Have other fish passed here before me?"""	ماىي بۊگؤته: «مي جا پيشتر أم أىه مايي دوارسته گه؟»
Many have passed by, the lizard replied. They've formed themselves into a school and they give the fisherman a hard time.	چۊچار بۊگؤته: «پۊر! اۊشان دئه أسه خۊشان ٚ ره ايته جرگه بؤبؤستده ىؤ مالا-ىه زللأگۊدده!»
"Excuse me for talking so much, said the black fish, ""but if you don't think me meddlesome, tell me how they give the fisherman a hard time."	سئه ماىي بۊگؤته: «بخشي کي گب، گب أوره. أگر مره فۊضۊل ندأني، خأىمه بدأنم مالا-ىه چۊتؤ زللأگۊدده؟» 
"Well, answered the lizard, ""they stick together. Whenever the fisherman throws his net, they get inside, pull the net with them, and drag it to the bottom of the sea."""	چۊچار بؤته: «آخه چۊن همه کس کس ٚ أمرأ ايسأده، تا ماىيگير لاکش تاوده، شده لاکش ٚ مئن ؤ اۊن-ه خۊشان ٚ أرأ فأکشده بؤرده درىا تان.»
"The lizard placed her ear on the crack, listened and said, ""I must excuse myself now. My children have awakened."" "	چۊچار خۊ گۊش-ه بنأ سنگ ٚ شکاف ٚ سر، گۊشأدأ بۊگؤته: «من دئه مۊرخصأبم، مي زاکان خاب ٚ جا ويريشتده.» 
The lizard went into the crack in the rock.	چۊچار بۊشؤ سنگ ٚ شکاف ٚ مئن.
The black fish had no choice but to set out again.	سئه ماىي ناچار را دکته.
But all the while there were many questions on the fish's mind.	أمما هأتؤ تترج سؤال نأهأبۊ گه داىم خۊ جا واورسئندۊبۊ
Is it true that the stream flows to the sea? If only the pelican doesn't catch me! Is it true the swordfish enjoys killing and eating its own kind? Why is the heron our enemy?	بيدينم، راس‌راسي سؤنگ فوئه درىا ميئن؟ نۊکۊنه لمبرئک ٚ زۊر مره برسه؟ راستي، أرره‌تۊک‌ماىي-ئه ديل أىه خۊ همنؤعان-ه بۊکۊشه ؤ بۊخۊره؟ آب‌غۊمپيل دئه چيچي دۊشمني أمي أمرأ دأره؟!
The little fish continued swimming and thinking.	کۊجدانه ماىي، سيناب‌دؤبؤ، شؤىي ؤ فيکير گۊدي.
In every stretch of the way the fish saw and learned new things.	هر ألش را مئن، اي چي جديد دئي ؤ ىاد گيتي.
How the fish liked turning somersaults, tumbling down waterfalls, and swimming again.	أسه دئه خۊش دأشتي کي ملق‌زنان ماىي‌مشؤن ٚ جا بکفه بيجير ؤ هأندئه سيناب بۊکۊنه.
The fish felt the warmth of the sun and grew strong.	آفتاب ٚ گرمي-ئه خۊ پۊشت حيس گۊدي ؤ قؤوت گيتي.
At one place a deer was hastily drinking some water.	اي جا ايته آهۊ تۊندتۊندي آب واخۊردي.
"The little fish greeted her: ""Pretty deer, why are you in such a hurry?"""	کۊجدانه ماىي سلام بدأ بۊگؤته: «خۊشگيل ٚ آهۊ، چره عجله دأري؟»
A hunter is following me, replied the deer. I've been hit by a bullet ... right here!	آهۊ بۊگؤته: «شکارچي مره دۊمبالأگۊده، ايته گۊلله أم مره بزئه، أنأ.»
The little fish didn't see the bullet hole, but from the deer's limping gait knew she was telling the truth.	کۊجدانه ماىي گۊلله ماله-أ نيدئه؛ أمما آهؤک ٚ فۊلنگ‌فۊلنگ دؤبستن ٚ جا بفامسته کي راست گئه.
At one place turtles were napping in the sun's warmth. At another place the boisterous noise of partridges twisted through the valley.	اي جا آبلاکؤن آفتاب ٚ گرما جير واچؤرتأشؤبۊد ؤ اي جا دئه زرٚچان ٚ قهقهه دۊل ٚ مئن ديپيچستي.
The fragrance of mountain grass floated through the air and mixed with the water.	کۊهي واشان ٚ عطٚر هوا سر کؤل‌ زئي ؤ آب-ه کشأشؤىي.
In the afternoon the fish reached a spot where the valley widened and the water passed through the center of a grove of trees.	کۊجدانه ماىي ظؤهر ٚ پسي ايته جا-ىه فأرسئه کي دۊل فالأبؤستي ؤ آب ايته ويشه مئن-ه دوار گۊدي.
There was so much water that the little black fish had a really good time.	آب اۊنقدر زيادأبؤبۊ گه سئه ماىي راس‌راسي کئف گۊدي.
Later on the fish came upon a school of fish.	بعد أم کؤللي ماىي-ئه بگنسته.
The little fish had not seen any other fish since leaving home.	خۊ مأر ٚ جا سيوابؤسته پس تا أسه ماىي نيدئه‌بۊ.
Several tiny fish surrounded Little Black Fish and said: You must be a stranger here!	چن ته کيلٚکاماىي أن-ه دؤرأگۊدد ؤ بۊگؤتد: «بخألي غريبي، أهأ؟»
"Yes, responded the black fish, ""I'm a stranger. I've come from far away."""	سئه ماىي بۊگؤته: «أهأ غريبمه، دۊر ٚ شر ٚ جا أمه.»
Where do you want to go? asked the tiny fish.	کيلکأن بۊگؤتد: «کؤىه خأىي بيشي؟»
I'm going to find the end of the stream, replied the black fish.	سئه ماىي بۊگؤته: «شمه سؤنگ ٚ اينتها-ىه پىدا بۊکۊنم.»
Which stream?	کيلکأن بؤتد: «کؤ سؤنگ؟»
This very stream we're swimming in, answered the black fish.	سئه ماىي بۊگؤته: «هأ سؤنگ کي اۊن ٚ مئن سيناب کۊنيمي.»
We call this a river, stated the tiny fish.	کيلکأن بۊگؤتد: «أما أن-ه گيمي رۊخان.»
The black fish didn't say anything.	سئه ماىي هيچي نۊگؤته.
Don't you know that the pelican lives along the way? inquired one of the tiny fish.	ايته کيلکأن بؤته: «هيچ دأني لمبر نيشته را سر؟»
Yes, I know, answered the black fish.	سئه ماىي بۊگؤته: «أهأ دأنمه.»
Do you know what a big wide pouch the pelican has? asked another.	ايته دئه بۊگؤته: «أن أم دأني کي لمبر چۊجۊر فال ٚ فراخ کيسه دأره؟!»
I know that too, replied the black fish.	سئه ماىي بۊگؤته: «أن أم دأنمه.»
In spite of all this, you still want to go? exclaimed the tiny fish.	کيلکا بۊگؤته: «بأزين هأندئه خأىي بيشي؟»
"Yes, said the black fish, ""whatever happens, I must go."""	سئه ماىي بۊگؤته: «آها، هرجۊر بؤبؤسته وا بشم!»
Soon a rumor spread among all the fish that a little black fish had come from far away and wanted to find the end or the river. And the fish wasn't even afraid of the pelican!	دفأتن ماىئن ٚ مئني چؤ دکته کي ايته کۊجدانه سئه ماىي دۊر ٚ شران ٚ جا بأمؤ ىؤ خأىه بشه رۊخان ٚ اينتها-ىه پىدا بۊکۊنه ؤ لمبر ٚ جام هيذره نترسه
Several tiny fish were tempted to go with the black fish but didn't because they were afraid of the grown-ups.	چن ته کيلکأن ٚ کلله-أ دکته کي سئه ماىي أمرأ بشد، ولي پيله‌تران ٚ ترس ٚ جا تامأزئد.
"Others said, ""If there weren't a pelican, we would come with you. We're afraid of the pelican's pouch."""	چن ته أم بۊگؤتد: «أگر لمبر نىسأبي تي أمرأ أمؤمي، أمأ لمبر ٚ کيسه-أ ترسيمي.»
A village was on the edge of the river.	رۊخان ٚ ورجه ايته کؤگا نأهأبۊ.
Village women and girls were washing dishes and clothes in the river.	کؤگا زناکان ؤ کؤرئکان، رۊخان ٚ مئن ظرف ؤ ليواس شؤرديد.
The little fish listened to their chatter for a while and watched the children bathing, then set off.	کۊجدانه ماىي ايپچه اۊشان ٚ دخان‌واخان-ه گۊش بدأ، ايزئک أم زأک ٚ زۊکان ٚ سيناب-ه نيا بۊگۊده، را دکته.
The fish went on and on and on, still farther on, until night fell, then lay down under a rock to sleep.	بۊشؤ، بۊشؤ، بۊشؤ، هأندئه بۊشؤ تا شب دکته. ايته سنگ ٚ جيري بنأ بۊخۊته.
The fish woke in the middle of the night and saw the moon shining into the water and lighting up everything.	نيصف ٚ شب ٚ ره ويريشته بيدئه مانگتاو دکته آب ٚ مئن ؤ همه‌جا-ىه رؤشنأگۊده.
The little black fish liked the moon very much.	کۊجدانه سئه ماىي مانگ-ه خىلي دۊست دأشتي.
On nights when the moon shone into the water, the fish longed to creep out from under the moss and speak with her.	اۊ شباني گه مانگ دکتي آب ٚ مئن، ماىي ديل خأستي کي چچان ٚ جير ٚ جا بيرۊن بأىه چن کلمه اۊن ٚ أمرأ گب بزنه؛ 
But Mother would always wake up, pull the fish under the moss, and make it go to sleep again.	أمما هردفأره أن ٚ مأر ويريشتي أن-ه فأکشئي چچان ٚ جير ؤ اي وار دئه خۊسانئي.
"The little fish looked up at the moon and said, ""Hello, my lovely moon!"""	کۊجدانه ماىي بۊشؤ مانگ ٚ ورجه بۊگؤته: «سلام، مي قشنگ ٚ مانگ!»
Hello, Little Black Fish. What brings you here?	مانگ بۊگؤته: «سلام، کۊجدانه ماىي! تۊ کؤىه أىه کؤىه؟»
I'm traveling around the world, said the fish.	ماىي بۊگؤته: «دۊنىامجي کۊنمه.»
The world is very big, said the moon. You can't travel everywhere.	مانگ بۊگؤته: «دۊنىا خىلي پيلله‌ىه، تۊ همه‌جا-ىه مختن نتأني.»
That's okay, said the fish. I'll go everywhere I can.	ماىي بۊگؤته: «خا، هرجا گه بتأنستم شمه.»
"I'd like to stay with you till morning, said the moon, ""but a big black cloud is coming toward me to block out my light."""	مانگ بۊگؤته: «مي ديل دره تا صؤب تي ور بىسم. ولي ايته پيله سيا أبر أمؤندره مي ور کي مي سۊ جۊلؤ-ىه بيگيره.»
Beautiful moon! I like your light so much. I wish you'd always shine on me.	ماىي بۊگؤته: «قشنگ ٚ مانگ! من تي سۊ-ؤ خىلي خۊش دأرمه، مي ديل خأستي هميشک مره دتاوه.»
My dear fish, the truth is, I don't have any light of my own.	مانگ بۊگؤته: «جان ٚ ماىي! حقيقت أنه گه من مر ٚ ره سۊ ندأرمه.
The sun gives me light and I reflect it to the earth.	خۊرشيد مره نۊر دتاوه، من أم اۊن-ه فتاوانمه زيمين-ه.
Tell me, have you heard that humans want to fly up and land on me in a few years?	راستي تۊ هيچ بشتاوستي گه أدمان خأده تا چن سال دئه پرأگيرد بأىد مي رۊ بينيشيند؟»
That's impossible, exclaimed the fish.	ماىي بۊگؤته: «نشأ.»
"It's a difficult task, said the moon, ""but whatever they want, humans can ..."""	مانگ بۊگؤته: «چيتينه ولي شأ، اينسانان هر کار اۊشان ٚ ديل بخأىه...»
The moon couldn't finish her sentence.	مانگ نتأنسته خۊ گب-ه سر بأره.
The dark cloud approached and covered her face.	سيا أبر فأرسئه أن ٚ ديم-ه دۊپۊشانئه ىؤ
The night became dark again, and the black fish was alone.	شب اي وار دئه تاريکأبؤ ىؤ سئه ماىي تسک ٚ تنأ بمانسته.
The fish looked at the darkness in surprise and amazement for several seconds, then crept under a rock and fell asleep.	چن دئقه، چۊم کلاسأگۊده ؤ ماتأبؤسته، تاريکي-ئه نيا بۊگۊده. بأزۊن بۊشؤ ايته سنگ ٚ جير بۊخۊفته.
The fish woke up early in the morning and saw overhead several tiny fish chattering.	صؤب ٚ سر ويريشته. خۊ سر ٚ جؤر چن ته کيلکا بيدئه کي گۊمه‌گۊمأدۊبۊد.
"When they saw that the black fish was awake, they said in one voice: ""Good morning!"""	تا بيدئد سئه ماىي ويريشته، ايجانا بۊگؤتد: «صؤب بخىر!»
"The black fish recognized them right away and said, ""Good morning! You followed me after all!"""	سئه ماىي دفأتن اۊشان-ه بشناخته بۊگؤته: «صؤب بخىر! آخرپسي مي دۊمبال را دکتيد!»
"Yes, answered one of the tiny fish, ""but we're still afraid."""	ايته کيلکأن بؤته: «أهأ، ولي هله أمي ترس فۊنوؤسته.»
The thought of the pelican just won't go away, said another.	ايته دئه بۊگؤته: «لمبر ٚ فيکر أمه‌-ره ولأنۊکۊنه.»
You worry too much, said the black fish.	سئه ماىي بۊگؤته: «شۊما زيادي فيکير کۊنيدي.
One shouldn't worry all the time.	هميشک کي نبأ فيکير گۊدن.
Let's start out and our fears will vanish completely.	را کي دکفيم، أمي ترس فوئه.»
But as they were about to set out, they felt the water all around them rise up and a lid was placed over them.	أمما تا بخأستد را دکفد، بيدئد کي أشان ٚ دؤر ٚ ديم ٚ آب بۊجؤر بأمؤ ىؤ ايوارکي واخبأبؤد کي ايته سرپۊش أشان ٚ کلله رۊ نأهأىه.
It was dark everywhere and there was no way to escape.	همه جا تاريکأبؤ ىؤ فرار ٚ ره أم راىي نمانسته.
The black fish immediately realized that they had been caught in the pelican's pouch.	سئه ماىي دفأتن بفامسته کي لمبر ٚ کيسه مئن گير دکتده.
"My friends, said the little black fish, ""we've been caught in the pelican's pouch, but there's a chance to escape."""	کۊجدانه ماىي بۊگؤته: «دۊستان! أما لمبر ٚ کيسه مئن گير دکتيمي، ولي أمي فرار ٚ را ىأم کاميل دوسته نيه.»
"All the tiny fish began to cry. One of them said, ""There's no way to escape! It's your fault since you influenced us and led us astray."""	کيلکأن بيناگۊدد ونگ زئن، ايته بۊگؤته: «أما دئه فرار ٚ ره را ندأريمي؛ تي تقصيره گه أمه‌-ره فيتأدأىي ؤ واخرأگۊدي!»
Now he's going to swallow us all, and then we'll die, said another.	ايته دئه بۊگؤته: «أسه أمه‌-ره فوره ؤ دئه أمي کار تۊمامه!»
Suddenly the sound of frightening laughter twisted through the water.	ايدفأىي ايته ترسناک ٚ قهقهه آب ٚ مئن ديپيچسته.
It was the pelican.	لمبر بۊ گه خنده گۊدي.
"He kept on laughing and said, ""What tiny fish I've caught! Ha. Ha."	خنده گۊدي ؤ گۊتي: «چي کيلکأني مي گير بأمؤ! هاهاهاها...
"Truly, my heart bleeds for you. I don't want to swallow you! Ha, Ha ..."""	راس‌راسي کي مي ديل شمر ٚ ره سۊجه! هيذره مره ديل نأىه شمه-ره فورم! هاهاهاها...»
"The tiny fish began pleading, ""Your Excellency, Mr. Pelican! We've been hearing about you for a long time and "	کيلکأن دکتد ايلتماس گۊدن ؤ بۊگؤتد: «حضرت ٚ آقاى ٚ لمبر! أمأ شيمي تعريف-ه پۊر زمات پيش بشتاوستيمي ؤ
"If you'd be so kind as to open your distinguished beak a little so that we might go out, we'll always be grateful to you."""	أگر لؤطف بۊکۊنيد شيمي اۊ مۊوارک ٚ تۊک-ه ايزئه واکۊنيد کي أما بيرۊن بيشيم، هميشک شيمي مۊوارک ٚ جان-ه دۊعاگۊ خأىيمي‌بؤن!»
I don't want to swallow you right now, said the pelican.	لمبر بۊگؤته: «من نخأىمه هأسه شمه‌-ره فورم.
I've some fish stored. Look below.	ماىي پستاىي بۊگۊده دأرمه، اۊ جير-ه چۊم تاوديد...»
Several large and tiny fish were scattered on the bottom of the pouch.	چن ته کۊجه ماىي ؤ پيله ماىي کيسه تان فۊجٚبۊ.
"Your Excellency, Mr. Pelican! cried the tiny fish, ""we haven't done anything. We're innocent. This little black fish led us astray ..."""	کيلکأن بۊگؤتد: «حضرت ٚ آقاى ٚ لمبر! أما کي کاري نۊگۊديمي، أمأ بيگۊناىيم. أ کۊجدانه سئه ماىي أمه‌-ره فيتأدأ...»
"Cowards! exclaimed the little black fish, ""are you crying like this because you think this dishonest bird is merciful?"""	کۊجدانه ماىي بۊگؤته: «جان‌ترسان! خىأل بۊگۊديد أ چاچۊلباز لمبرى، بخشايش ٚ معدنه گه أتؤ ايلتماس کۊنيدي؟»
You don't know what you're saying, said the tiny fish.	کيلکأن بۊگؤتد: «تۊ هيچ نفامي چي گؤفتاندري.
Just wait and see ... His Excellency, Mr. Pelican, will pardon us and swallow you!	أسه ديني حضرت ٚ آقاى ٚ لمبر چۊتؤ أمه‌-ره بخشده ىؤ تره فورٚده!»
Of course I'll pardon you, said the pelican. But on one condition.	لمبر بۊگؤته: «آها، شمه‌-ره بخشمه، ولي ايته شرط دأره.»
Your condition, please, sir! begged the tiny fish.	کيلکأن بۊگؤتد: «شيمي شرط-ه بفرماىيد جناب!»
Strangle that meddlesome fish, and then you'll get your freedom.	لمبر بۊگؤته: «أ پيله‌کۊت ماىي-ئه ديميرانيد تا شيمي آزادي-ئه فيگيريد.»
"The little black fish moved aside and said to the tiny fish, ""Don't agree! This deceitful bird wants to turn us against each other."	کۊجدانه سئه ماىي خؤره کنأر بکشئه کيلکأن-ه بۊگؤته: «قۊبۊل نوأگۊدنيد! أ مۊل خأىه أمي مئن-ه لاف دگانه.
I have a plan ...	من ايته نقشه دأرمه...
But the tiny fish were so intent on saving themselves that they couldn't think of anything else.	أمما کيلکأن بس کي خۊشان ٚ رهاىي فيکر دۊبۊد، هيچي ديگر ٚ فيکر-ه نۊگۊدد ؤ فۊوؤد کۊجدانه سئه ماىي سر.
They advanced towards the little black fish who was sitting near the back of the pouch and talking slowly.	کۊجدانه ماىي کيسه طرف عقبنيشيني گۊدي ؤ ايواشى گۊتي
Cowards! Whatever happens, you've been caught and don't have a way to escape.	أی زاله‌بترکسته‌أن! وانوا گير دکتيد ؤ فرار ٚ وأسي ىم راىي ندأريدي،
And you're not strong enough to hurt me.	 شيمي زۊر أم مره نرسه.
We must strangle you, said the tiny fish. We want freedom!	کيلکأن بۊگؤتد: «بأ تره ديميرانيم، أما آزادي خأمي!»
You've lost your senses, said the black fish. Even if you strangle me, you won't escape. Don't fall for his tricks...	سئه ماىي بؤته: «شيمي سر ٚ عقل مرحۊمأبؤسته! أگه مره ديميرانيد ني هأندئه فرار گۊدن نتأنيدي، ونأنيد شمه-ره واخرأکۊنه!»
You're talking like this just to save yourself, said the tiny fish. Otherwise you wouldn't think of us at all.	کيلکأن بۊگؤتد: «تۊ أ گب-ه زني تا تره ساغ جيويزاني، نيويره هيچ أمي فيکر-ه نۊکۊني!»
"Just listen, said the black fish, ""and I'll explain."	سئه ماىي بۊگؤته: «بس گۊشأديد ايته را شمه‌-ره نيشان بدم.
I'll pretend I'm dead.	من بمرده ماىئن ٚ مئني مره مردنأزنمه؛
Then, we'll see whether or not the pelican will free you.	بأزين بيدينم لمبری شمه‌-ره سرأده ىا نأ.
"If you don't agree to this, I'll kill all of you with this dagger or rip open the pouch and escape while you ..."""	أگر أم مي گب-ه قۊبۊل نۊکۊنيد، هأ خنجر ٚ أمرأ همه‌ته-أ کۊشمه ىا کيسه-أ سۊمانپۊلان کۊنمه ىؤ جيويزمه ؤ شۊما...»
Enough! interrupted one of the fish. I can't stand this talk. Oh, wee ...oh, wee ...oh wee ...	ايته ماىئن أن ٚ گب-ه بؤرسينئه زهار بۊگۊده: «وسسأکۊن دئه! من أ گبان-ه تاب نأورمه... اۊهۊ...اۊهۊ...اۊهۊ...»
Why did you ever bring along this crybaby? demanded the black fish upon seeing him cry.	سئه ماىي وقتي اۊن ٚ گرىه-أ بيدئه بۊگؤته: «آۊۊۊ، أ نازبدأشته کۊجه جأغله-أ دئه چره شيمي أرأ بأرديد؟»
Then the fish took out the dagger and held it in front of the tiny fish.	بأزۊن خۊ خنجر-ه در بأرده کيلکأن ٚ چۊم ٚ پيش بدأشته.
Helpless, they agreed to the little fish's suggestion. They pretended to be fighting together.	اۊشان أم ناچار کۊجدانه ماىي گب-ه قۊبۊلأگۊدد ؤ بأزين بيناگۊدد جينگيري‌مينگيري.
The black fish pretended to be dead and	سئه ماىي خؤره مردنأ زئه ىؤ اۊشان بۊجؤر بأمؤد ؤ
"The others went forward and said, ""Your Excellency, Mr. Pelican, we strangled the meddlesome black fish ..."""	بۊگؤتد: «حضرت ٚ آقاى ٚ لمبر، پيله‌کۊت سئه ماىي-ئه ديميرانئمي...»
Good work! laughed the pelican.	لمبر خنده بزئه بۊگؤته: «خؤرم کار بۊگۊديد.
Now, as a reward, I'm going to swallow all of you alive so that you can have a nice stroll in my stomach!	أسه پاداش ٚ وأسي شمه‌-ره همه‌ته-أ زنده‌زنده فورمه تا مي ديل ٚ مأده مئن حيسابي شمر ٚ ره بمجيد!»
The tiny fish never had a chance.	کيلکأن دئه مجال پىدا نۊگۊدد.
Quick as lightening they passed through the pelican's throat and were gone.	برق ٚ مأنسأن لمبر ٚ گۊلي-ئه دوارستد ؤ أشان ٚ کار تۊمامابؤ.
But, at that very instant, the black fish drew the dagger, split open the wall of the pouch with one blow and fled.	أمما سئه ماىي هۊ لحظه خۊ خنجر ٚ جا کيسه ديفاره-أ فکلاشته، ايته ضربه أمرأ کيسه-أ واشکافته ؤ جيويزأدأ.
The pelican cried out in pain and smashed his head on the water but he couldn't follow after the little fish.	لمبر درد ٚ جا ايته ايژگره بکشئه ؤ خۊ سر-ه بۊکؤبسته آب-ه؛ ولي نتأنسته کۊجدانه سئه ماىي رچ-ه اۊسانه.
The black fish went on and on and still farther on until it was noon.	سئه ماىي بۊشؤ ؤ بۊشؤ ؤ هأندئه بۊشؤ، تا ظؤهر بؤبؤ.
The river had passed through the mountains and valleys and now was flowing across a level plain.	أسه دئه کۊ يؤ دۊل تۊمامابؤسته‌بۊد ؤ رۊخان ايته لات ٚ جا دوارستي.
Several other smaller rivers had joined it from the right and the left, increasing its water greatly.	چپ ؤ راست ٚ جا چن ته دئه کۊجه رۊخان أم اۊن-ه ورأگيته‌بۊد ؤ اۊن ٚ آب-ه چن‌ برابرأگۊده‌بۊد.
The black fish was enjoying the immensity of the water.	أ پۊرآبي، سئه ماىي-ئه بقاىده واج بأرده‌بۊ.
Soon the fish realized the water had no bottom.	ايوارکي واخبأبؤسته بيدئه آب تۊمامي ندأره.
The fish swam this way and that way and didn't touch anywhere.	أرأ بۊشؤ، اۊرأ بۊشؤ، هيچ جا-ىه نگنسته.
There was so much water that the little fish got lost in it! No matter how far the fish swam, still the water was endless.	اۊنقذه آب دۊبۊ گه کۊجدانه ماىي اۊن ٚ مئن أويرأبؤسته‌بۊ! هرجۊر کي أن ٚ ديل دۊبۊ سيناب بۊگۊده ؤ هأندئه أن ٚ سر جاىي-ئه نگنسته.
Suddenly, the fish noticed a large, long creature charging forward like lightening.	ايدفأىي بيدئه ايته دراز ٚ پيله حأىوان، برق ٚ جۊر أن-ه فۊتۊرکستاندره.
There was a two-edged sword in front of its mouth.	ايته دۊلبه أرره اۊن ٚ دهن ٚ جۊلؤ نأهأبۊ.
"The little fish thought, ""The swordfish! He's going to cut me to pieces this very instant!"""	کۊجدانه ماىي فيکر بۊگۊده هأسه أرره‌تۊک‌ماىي أن-ه تکس‌تکسأکۊنه؛
Quickly the fish jumped out of the way and swam to the surface.	زۊدي بۊجۊنبسته جاخالي بدأ بأمؤ آب ٚ رۊ؛
After a while the fish went under the water again to look for the bottom.	ايپچه گه بۊگذشته، اي وار دئه بۊشؤ آب ٚ جير کي درىا تان-ه بيدينه.
On the way the fish met a school of fish-thousands and thousands of fish.	را مئن ايته جرگه ماىي-ئه بگنسته، هيزار هيزار ته ماىي!
"Friend, said the fish to one of them, ""I'm a stranger. I've come from far away. Where is this place?"""	ايته-أ واورسئه: «ريفئق من غريبمه، دۊر ٚ شران ٚ جا أىمه، أىه کؤىه ايسه؟»
"The fish called his friends and said, ""Look! Another ..."""	ماىي خۊ دۊستان-ه دخانده بۊگؤته: «بيدينيد! ايته دئه...»
"Then replied to the black fish, ""Friend, welcome to the sea."""	بأزۊن سئه ماىي-ئه بۊگؤته: «ريفئق، درىا-ىه خۊش بأمؤىي!»
"Another said, ""All rivers and streams flow here, except some which flow into swamps."""	ايته دئه ماىي بۊگؤته: «همه‌ته رۊخانان ؤ سؤنگان أىه فوده؛ ألبت بعضئن أم رۊفه-أ فوده.»
You can join our group anytime you wish, said one of the fish.	ايته دئه بؤته: «هرسفر تي ديل بخاسته، تأني أمي جرگه-أ واردأبؤن.»
The little black fish was happy to have reached the sea and said, 	کۊجدانه سئه ماىي خۊشحال بۊ گه درىا-ىه فأرسئه بۊگؤته
I'd like to travel around first, then I'll come join your group.	بئتره أول ايته چرخ بزنم، بأزين بأىم شيمي جرگه-أ واردأبم.
"I'd like to be with you the next time you pull down the fisherman's net."""	مي ديل خأىه أىدفأره کي مالا لاکش-ه شيمي أمرأ بؤريدي، من أم شيمي أرأ بىسم.»
You'll get your wish soon, answered one of the fish.	ايته ماىئن بۊگؤته: «زۊدازۊد تي ناجه-أ رسي، 
Now go explore. 	أسه بۊشۊ تي چرخ-ه بزن؛ 
But if you swim to the surface, watch our for the heron who isn't afraid of anyone these days.	ولي أگر بۊشؤىي آب ٚ رۊ، آب‌غۊمپيل-ه بپپا کي أ رۊزان-ئه دئه هيککس ٚ جا ترسي ندأره.
She doesn't stop bothering us till she's caught four or five fish a day.	هر رۊز تا چار پنج ته ماىي شکارأنۊکۊنه، دس اۊنسانه!»
The black fish then left the group of sea fish and began swimming.	بأزۊن سئه ماىي، درىا ماىئن ٚ جرگه جا سيوابؤسته، بيناگۊده خؤر ٚ ره سيناب گۊدن.
A little later the fish came to the surface of the sea.	ايپچه بعدتر بأمؤ درىا سطح ٚ سر؛ 
A warm sun was shining.	گرم ٚ آفتاب دتاوستي.
The little black fish enjoyed feeling the sun's bright rays on its back.	کۊجدانه سئه ماىي، کرچ ٚ آفتاب ٚ داغي-ئه خۊ پۊشت حيس گۊدي ؤ واج أمؤى.
"Calm and happy, the fish was swimming on the surface of the sea and thinking, ""Death could come upon me very easily now."	آرام ؤ خۊش، درىای ٚ سطح ٚ سر سيناب گۊدي ؤ خؤره گۊتي: «مرگ خىلي راحت تأنه هأسه بأىه مي سروخت؛
But as long as I'm able to live, I shouldn't go out to meet death.	 أمما من تا زندگي گۊدن تأنمه، نوا مرگ ٚ پيشأشۊ بشم.
Of course, if someday I should be forced to face death-as I shall-it doesn't matter.	ألبته أگر اي وار ناچار مرگ ٚ أمرأ ديم به ديم بؤبؤستم -کي بمه- مۊهيم نيه؛
"What does matter is the influence that my life or death will have on the lives of others"""	 مۊهيم أنه گه مي دؤبؤن ىا ديينه‌بؤن ديگران ٚ زندگي سر چۊ جۊر أثر نئه...»
The little black fish wasn't able to pursue these thoughts.	کۊجدانه سئه ماىي دئه نتأنسته خۊ فيکر ٚ خىأل-ه ويشتر پی بيگيره.
A heron dived down, swooped up the fish, and carried it off.	آب‌غۊمپيل بأمؤ أن-ه ويگيته بؤبؤرده.
Caught in the heron's long beak, the little fish kicked and waved but couldn't get free.	کۊجدانه ماىي، آب‌غۊمپيل ٚ دراز ٚ تۊک ٚ لا چک ٚ پر زئندۊبۊ، أمما نتأنستي خؤره جيويزأده.
The heron had grabbed the fish's waist so tightly that its life was ebbing away.	آب‌غۊمپيل اي جۊر قاىم أن ٚ کمرگا-ىه بدأشته‌بۊ گه کۊجدانه ماىي ديل، أن ٚ دهن ٚ جا بيرۊن أمؤندۊبۊ! 
After all, how long can a little fish stay alive out of water?	آخر ايته کۊجدانه ماىي چندر تأنه آب ٚ بيرۊن زنده بىسه گه؟
"If only the heron would swallow me this very instant, thought the fish, ""then the water and moisture inside her stomach would prevent my death at least for a few minutes."""	ماىي فيکرأدرٚبۊ کي کاشکي هأسه آب‌غۊمپيل أن-ه فوره تا ناقلن اۊن ٚ شکم ٚ مئن ٚ آب ؤ نم، چن دئقه سئه ماىي مرگ ٚ جۊلؤ-ىه بيگيره.
The fish addressed the heron with this thought in mind and said:	أ فيکر ٚ أمرأ آب‌غۊمپيل-ه بؤته:
Why don't you swallow me alive? I'm one of those fish whose body becomes full of poison after death.	«چره مره زنده‌زنده فنوري؟ من اۊ جۊر ماىي ايسم کي بدن مي شيني بمرده پسي پۊر ٚ زهر به.»
The heron didn't reply.	آب‌غۊمپيل هيچي نۊگؤته،
"She thought, ""Oh, a tricky one! What are you up to? You want to get me talking so you can escape!"""	فيکر بۊگۊده: «أى بۊز! چي کلکي تي کار-ه دره؟ نۊکۊنه خأىي مره به گب بأري کي جيپيتأدي؟»
Dry land was visible in the distance. It got closer and closer.	خۊشکي دۊر ٚ جا پىدا بؤبؤبۊ ىؤ هأى نيزيک ؤ نيزيکتر بؤىي.
"If we reach dry land, thought the fish, ""all is finished."""	سئه ماىي فيکير بۊگۊده: «أگر خۊشکي-ئه فأرسيم دئه کار تۊمامه.»‌
"I know you want to take me to your children, said the fish, ""but by the time we reach land, I'll be dead, and my body will become a sack full of poison."	هأن ٚ خأني بۊگؤته: «دأنمه گه خأىي مره تي زأک ٚ وأسي بؤبؤري؛ أمما تا فأرسيم خۊشکي-ئه، من بمردمه ىؤ مي جان بؤبؤسته هأچين ايته کيسه زهر.
"Why don't you have pity for your children?"""	چره تي زاکان-ه رحم نۊکۊني؟»
Precaution is also a virtue! thought the heron.	آب‌غۊمپيل فيکر بۊگۊده: «احتياط أم خؤرم‌چيه!
I can eat you myself and catch another fish for my children... 	 تره خۊدم خۊرمه ؤ مي زاکان ٚ ره ايته دئه شکارأکۊنمه...
but let's see... 	أمما بيدينم...
could this be a trick? No, you can't do anything.	اي وار مره دنشاني؟ نأ، هيچ کار نتأني گۊدن!
As the heron thought she noticed that the black fish's body was limp and motionless.	آب‌غۊمپيل هأتؤ خؤر ٚ ره فيکرأدۊبۊ کي بيدئه سئه ماىي تن، لس ؤ بي‌حرکت بمانسته.
Does this mean you're dead, thought the heron.	خۊ ور فيکر بۊگۊده: ىعني بمرده؟
Now I can't even eat you!	أسه دئه خۊدم أم أن-ه خۊردن نتأنمه.
 I've ruined such a soft and delicate fish for no reason at all!	چي نرم ٚ نازٚک ماىي-ئه هأچين لا بۊگۊدم!»
Hey little one! she called to the black fish. Are you still half alive so that I can eat you?	هأن ٚ وأسي سئه ماىي-ئه دخأنده کي بگه: «اؤى کۊجه‌ته! هأندئه ايته پيچالى جان دأري کي بشأىه تره خۊردن؟»
But she didn't finish speaking 	أمما نتأنسته خۊ گب-ه سر بأره.
because the moment she opened her beak, the black fish jumped and fell down.	چۊنکي تا هأتؤ خۊ تۊک-ه واگۊده، سئه ماىي بجسته بکته بيجير.
The heron realized how badly she'd been tricked and dived after the little black fish.	آب‌غۊمپيل بيدئه بدجۊر خۊ سر کۊلا بۊشؤىأ، دکته کۊجدانه سئه ماىي دۊمبال.
The fish streaked through the air like lightening.	ماىي برق ٚ مأنسأن هوا سر شيرجه شؤىي.
The fish had lost its senses from thirst for sea water and thrust its dry mouth into the moist wind of the sea.	درىا آب بدجۊر أن-ه وأستي، هأچين مستأبؤسته‌بۊ ىؤ خۊ خۊشکأبؤ دهن-ه بيسپارده‌بۊ درىا نمدار ٚ باد-ه.
But as soon as the fish splashed into the water and took a new breath, the heron caught up and this time swallowed the fish so fast that the fish didn't understand what had happened.	أمما تا بۊشؤ آب ٚ مئن ؤ ايته نفس تازأگۊده، آب‌غۊمپيل برق ٚ مأنسأن فأرسئه ىؤ أىسفر-ه اي جۊر تۊنداتۊند ماىي-ئه شکار بۊگۊده ؤ فورسته کي ماىي تا چن لحظه نفامسته چيچي بلا خۊ سر بأمؤىأ؛
The fish only sensed that everywhere was wet and dark. There was no way out. The sound of crying could be heard.	فقط حيس گۊدي گه همه‌جا هيست ؤ تاريکه، راىي ننأىه ؤ گرىه صدا أىه.
When the fish's eyes had become accustomed to the dark, it saw a tiny fish crouched in a corner, crying.	وقتي أن ٚ چۊشمان تاريکي-ئه عادت بۊگۊدد، ايته کۊجدانه کيلکا-ىه بيدئه گه ايته کش جۊغدأزئه‌بۊ، ونگ زئي
He wanted his mother.	خۊ مأر-ه خأستي.
"The black fish approached and said: ""Little one! Get up! Think about what we should do."	سئه ماىي نيزيکأبؤ بۊگؤته: «کۊجه‌ته! ويريس چاره فيکر-ه بۊکۊن.
"What are you crying for? Why do you want your mother?"""	أرسۊ فۊکۊني ؤ تي مأر-ه خأىي کي چي؟»
You there ...Who are you? responded the tiny fish. Can't you see? ...I'm ...dy...ing. O, me ...oh, my ...oh, oh ...	کيلکا بۊگؤته: «تۊ دئه... کيسي؟...مگر نيديني کي...کي بيپا بؤستاندرم؟...اۊهۊ...اۊهۊ...اۊهۊ...
mama ... I ...	مأرى...من...
I can't come with you to pull the fisherman's net to the bottom of the sea any more ...oh, oh ...oh, oh!	من دئه نتأنمه تي أمرأ بأىم ؤ مالا لاکش-ه بؤبؤرم درىا تان... اۊهۊ...اۊهۊ!»
Enough, there! said the little fish. You'll disgrace all fish.	کۊجدانه ماىي بۊگؤته: «بؤرسين رئه! تۊ کي هرچي ماىي آبرۊ-ؤ پاک بؤبؤردي!»
"After the tiny fish had controlled his crying, the little fish continued, ""I want to kill the heron and find peace of mind to all fish."	وقتي کيلکا خۊ گرىه-أ بدأشته، کۊجدانه ماىي بۊگؤته: «من خأىمه آب‌غۊمپيل-ه بۊکۊشم ؤ ماىئن-ه راحتأکۊنم؛ 
"But first, I must send you outside so that you don't ruin everything."""	ولي أول‌سر وا تره اۊسئکۊنم بيرۊن کي دیرین‌وارین نۊکۊني.»
You're dying yourself, replied the tiny fish. How can you kill the heron? The little fish showed the dagger.	کيلکا بۊگؤته: «تۊ گه خۊدت مرداندري، چۊتؤ خأىي آب‌غۊمپيلئک-ه بۊکۊشي گي؟»
From right inside here, I'm going to rip open her stomach.	کۊجدانه ماىي خۊ خنجر-ه نيشان بدأ بۊگؤته: «هأ دۊرۊن ٚ جا، أن ٚ ترنه-أ پارأکۊنمه.
Now listen to what I say.	أسه گۊشأدن بيدين چي گمه؛ 
I'm going to start tossing back and forth in order to tickle the heron. As soon as she opens her mouth and begins to laugh, you jump out.	من بيناکۊنمه واز ٚ ولنگ گۊدن ؤ أرأ اۊرأ شؤن کي آب‌غۊمپيل-ه گيجگيجي بأىه ؤ هأتؤ کي أن ٚ دهن وابؤ ؤ بيناگۊده هارهار خنده گۊدن، تۊ واز بۊکۊن ؤ بيرۊن بۊشۊ.»
Then what about you? asked the tiny fish.	کيلکا بۊگؤته: «پس خۊدت چي؟»
Don't worry about me.	کۊجدانه ماىي بؤته: «مي فيکر-ه نۊکۊن.
I'm not coming out until I've killed this good-for-nothing.	من تا أ گردن‌بشکفت ٚ خيۊن-ه فۊنکۊنم، بيرۊن أمؤنکس نيٚمه.»
The black fish stopped talking and began tossing back and forth and tickling the heron's stomach.	سئه ماىي أ گب-ه بزئه بيناگۊده واز ٚ ولنگ گۊدن ؤ أرأ اۊرأ شؤن ؤ آب‌غۊمپيل ٚ شکم-ه گيجگيجي دأن.
The tiny fish was standing ready at the entrance of the heron's stomach.	کيلکا، آب‌غۊمپيل ٚ مأده درآستان حاضير بىسأبۊ.
As soon as the heron opened her mouth and began to laugh, the tiny fish jumped out and fell into the water.	تا آب‌غۊمپيل خۊ دهن-ه واگۊده بيناگۊده هارهار خنده گۊدن، کيلکا أن ٚ دهن ٚ جا بيرۊن بپرسته ؤ جيويشته ؤ بأزين دکته آب ٚ مئن؛ 
But no matter how long he waited, there wasn't any sign of the black fish.	أمما هرچي رافا بىسأ سئه ماىي جا خبري نؤبؤ.
Suddenly, he saw the heron twist and turn and cry out.	ايدفأ بيدئه آب‌غۊمپيل هأتؤ پيچ‌وايپچ خۊره ؤ زهار کۊنه، 
Then she began to beat her wings and fell down.	تا أنکي بيناگۊده چک ٚ پر زئن ؤ جير أمؤن ؤ 
She splashed into the water.	بأزۊن شالاپپي دکته آب ٚ مئن ؤ 
She beat her wings again, then all movement stopped.	هأندئه چک ٚ پر بزئه تا أن ٚ جۊنب ؤ جۊش بۊخۊته؛ 
But there was no sign of Little Black Fish, and since that time, nothing has been heard.	ولي کۊجدانه سئه ماىي جا هيچ خبري نؤبؤ ؤ تا أسه أم هيچ خبري نؤبؤسته...»
"The old fish finished her tale and said to her 12,000 children and grandchildren, ""Now it's time to sleep, children. Go to bed."""	پير ٚ ماىي خۊ قصصه-أ سر بأرده ؤ خۊ دوازده‌هيزار ته زأک ؤ نووه-أ بۊگؤته: «دئه خۊفتن ٚ زماته زاکان، بيشيد بۊخۊسيد.»
"Grandmother! exclaimed the children and grand-children, ""You didn't say what happened to that tiny fish."""	زاکان ؤ نووه‌أن بۊگؤتد: «ننأ! نۊگؤتي اۊ کيلکا چي بؤبؤ.»
We'll leave that for tomorrow night, said the old fish.	پير ٚ ماىي بۊگؤته: «اۊن أم بمانه فرده شب ٚ ره.
Now, it's time for bed.	أسه خاب ٚ وقته
Goodnight.	شب خۊش!
Eleven thousand, nine hundred and ninety-nine little fish said goodnight and went to sleep.	يازده‌هيزار ؤ نؤهصد ؤ نود ؤ نؤه‌ ته کۊجدانه ماىي «شب خۊش» بۊگؤتد ؤ بۊشؤد بۊخۊفتد.
The grandmother fell asleep too.	ننأ ىأم واخابأشؤ؛ 
But try as she might, a little red fish couldn't get to sleep. All night long she thought about the sea.	أمما ايته کۊجدانه سۊرخ ٚ ماىي هر کار بۊگۊده أن ٚ چۊمان واگرمأنۊشؤد، شب تا صؤب همش درىا فيکر دۊبۊ.
The Mare	فۊخۊس
I don’t know how I’ve come here, or they have.	نۊدؤنم چۊتؤ بمأم ائره. یا ایشؤن بمأن.
These rooms don’t look familiar.	اي اۊتاقؤن آشنا نین.
I mean, considering everything, this must be my house.	یعنی هرچي فیکر کؤنم ائره خأ مي خؤنه ببۊن.
But nothing looks familiar to me.	أمما هیچ‌چی مئبه آشنا نیه.
The walls make one feel gloomy.	دیوارؤنˇ جي آدمˇ دیل گینه.
One can’t tell if it’s day or night.	مألوم نیه روزه یا شؤ.
It looks like twilight from the window.	درجیکˇ جی آسمؤن بخالئه گورگˇمیشˇ هوا.
There are three of them.	اوشؤن سو نفرن.
They are turning their things upside down.	خوشؤنˇ جار و جورˇ مئنه وامته درن.
I grow weary of their rummaging, and say: “We have rope at home.	ایشؤنˇ وامج‌دمجأ جی می آزار سر هنه، گونم: خؤنه مئن لافند دأنیم.
Shall I fetch it?” 	بأرم؟
They say, “Fetch it, man! 	گونن: بأر دئه برأ.
We’ve been rummaging for half an hour now.	أمه نیم ساعت تؤ خورده دریم.
Fetch it!”	بأر دئه!
I tell my mother, “Mom, where is the rope?” 	می مأره گونم: مأرئی! کؤره هننأ؟
My mom is still crying.	می مأرئی هوتؤ أرسو فوده دره.
She brings a hanky to her eye, and then points to the cupboards in the kitchen.	یکته دسمال گینه خو چوشمˇ پیش، بازین خو دسˇ همره آشپزخؤنه کابینتؤنه نشؤن دئنه.
I’m opening the cupboard door hastily when bang my head on it, as usual.	هنده ووتولأ بؤ کابینته دره وأ کأدرم اونˇ در فگئنه می کللهٰ.
I give them the rope while rubbing my head.	هوتؤ می سره دسأسین، لافنده بئنم هدئنم اوشؤنه.
My mother says crying, “Did you stub your head on the cupboard door again?”	می مأر ونگ-دبؤ گونه: هنده تی سره فوکوتؤنِیْ کابینتˇ دره؟
I say, “It’s enough, isn’t it?”	مو گونم: کفایت کؤنه دئه؟
The bespectacled one says, “Thanks.	اونی گه عینک بزئه دأنه گونه: تی دس درد نکونه.
Yeah.	أهأ.
Knock on wood, you’re tall; it doesn’t take much rope.”	تی قدّم ماشالله بولنده، زیاد لافند نبئنه.
The one whose radio keeps crackling says, “We’ll mention your cooperation, Sir.	او یک نفر که هأی اونˇ بیسیمأ جی سرصدا ویریسنه گونه: أمه تی ای همکاری‌ئه لحاظ کؤنیم آقا.
We’ll certainly write it in our report.”	حتما أمه گوزارشˇ مئن نویسنیم.
I become glad.	خوشحالأ بنم.
I say, “I wrote my will and gave it to my mother.” 	گونم: مو می وصیت‌نامهٰ بنویشتم هدأم می مأره.
Their radio operator says, “Well done, Sir.	ایشؤنˇ بیسیمچی گونه: خؤب کاری بودی آقا.
So we can start our job now.”	پس دئه أمه کاره سرأ گیریم دئه.
My father enters the living room and, as if searching for something, says, “Haven’t you seen my lighter anywhere?”	می پئر هنه تینیبی مئن و اوجور کی یک‌چی دومبال وامته دبی گونه: می فندکه ندی؟
I look at my mother and my mother is looking around her.	مو می مأره نیگا کؤنم و می مأر خو دؤر و وره پیرأسته دره.
My father feels embarrassed before the three and, as if saying “I give in!”, bring forth his two hands and says, “I’m sorry.	می پئر سو نفرˇ پیش خجالت خؤنه و خو دوتته دسه پیش أبئنه کی مثلا مو تسلیمم و گونه: ببخشین.
I didn’t want to interrupt you.	مو نخأستم شمه کاره قططأ کونم.
I’ll go as soon as I find my lighter.	می فندکه بیاجم شنم.
Please! Please! 	خاهش کؤنم. خاهش کؤنم.
Make yourself at home! Oh, there! See? It was in my pocket.”	راحت ببین. آخ. بیه. بدی؟ می جوفˇ مئن دبو.
My mother turns to me and says, “He’s always acting like that.	می مأر وگردنه مأ گونه: همیشک ایتؤ فیچئنه.
I’ve told him a hundred times to search his pockets well before rummaging around the house.”	صد دفأ بوتم اول تی جوفؤنه باقایده وامج بازین خؤنه مئن دؤره بگرد.
The one wearing a hat writes something down.	اونی گه کولا بنأ دأنه یکچی نویسنه.
The radio operator, while his radio is crackling, says, “Write these cases in the report, too.”	بیسیمچی، هوتؤ اینˇ بیسیم خرخر-دبؤ گونه: ای مواردم گوزارشˇ مئن بنویس.
 I say, “I don’t smoke, by the way.” 	مو گونم: البته مو سیکاری نیما.
The radio operator says, “We know that, Sir. We do.”	بیسیمچی گونه: دؤنیم آقا. دؤنیم.
It suddenly occurs to me, “why am I not running away?” Actually I don’t know whether I’m supposed to run or not.	یکهؤ مئبه گونم چره فرار نکؤنم؟ یعنی ندؤنم خأ فرار گودن یا نه.
If, right now, I run out of this door or jump into the alley from that window I won’t die anymore.	أگه هی ألنئی، ای درˇ جی تختأ گیرم یا او درجیکˇ جی واز بکونم کوچه مئن، دئه نمینم.
They’ve been moving around in the house and making preparations for me since this morning, and strangely enough I haven’t even tried.	عجیبه که صوبˇ سر تا ایسه که ایشؤن خؤنه مئن تؤ خورده درن و مئبه انگاره گیته درن، مو هیچ حقسأی نودم.
I think to myself again, “I should write these after waking up.	بازین مئبه هنده فیکرأ شنم: خؤأ جی ویریسأ پسی خأ ایشؤنه بنویسم.
What a story!	عجب قصه‌یی بنه!
But, what if it’s not a dream? 	أمما أگه خؤ نبؤ بی چی؟ 
What if I really die? 	أگه راسسه‌راسسه بمیرم چی؟ 
Their actions show no sign of a dream.	ایشؤنˇ کردˇکردار کی هیچ خؤه سفتنشؤن ندئنه.
I say, “I’ll go drink a glass of water and back.” 	گونم: مو بشم یک لیوؤن آؤ بخورم بأم.
The radio operator seems to have discovered my intention; takes my arm and comes along with me to the fridge.	بیسیمچی بخیأله بفأمسه مو چی خیالی دأنم، می باله گینه و می همره هنه تا یخچالˇ سر.
It’s dark inside the fridge.	یخچالˇ مئن تاریکه.
There’s just one glass of water in it.	اونˇ مئن خالی یکته لیوؤن آؤ هننأ.
Nothing else! I take the glass and drink slowly.	دئه هیچ‌چی! لیوؤنه ویگینم و نوأ-نوأ آؤ خؤنم.
Fear fills my heart.	می دیله سهن دکئنه.
Now it’s slowly his turn to lead me.	دئه کم-کمئی اونه گه مأ برده دره.
I can’t walk.	مو شؤ مننئم.
I hope I’m dreaming, so that I can write a great story out of it after waking up.	کاشکی خؤ ببون کی ویریسأ پسی یکته هکشی قصه اونˇ جی بنویسم.
What a story!	چی قصه‌یی بنه.
The bespectacled man takes my arms and gets me up on the chair.	عینکی مردأی می باله گینه مأ بئنه صندلی سر.
The phone is ringing.	تلفون زنگ زئه دره.
My mother goes to answer the phone.	می مأر شنه تلفونه اؤجا بده.
The bespectacled man puts the noose around my neck.	عینکی مردأی لافنده دکؤنه می گردن.
The radio operator goes into the other room and calls the other two there.	بیسیمچی شنه اویکته اوتاقˇ مئن. ای دو نفرم دخؤنه خو ورجه.
They are speaking quietly with one another.	کسؤنˇ همره ایواشئی گب زئه درن.
I can’t hear them.	مو اشتؤسه مننئم.
"My mother is talking on the phone: “Yes, Ma’am."""	"می مأر تلفونˇ همره گب زئه دره. ""أهأ خنم."""
They came at dawn.	صوبˇ تارکی بمأن.
I don’t know.	مو ندؤنم.
They said it was their duty.	بوتن أمه وظیفه دأنیمئی.
Yeah. My poor boy! What can I say, dear? What can I say?”	أهأ. می جوؤن ریکأی. چی بگؤم جؤن. چی بگؤم؟
I’m thinking to myself, “It’s just four strides to the door.”	مئبه فیکر کأ درم تا در چارته هلنگ ویشتر نیه.
 I’ll have gone out of the door before they manage to get out of the other room.	تا اوشؤن اویکته اوتاقˇ جی فرسن مو درأ جی بیرین بشؤم.
Then I’ll wake up from this dream.	بازین ای خؤأ جی‌م ویریسنم.
Then I can write its story.	بازین تینم اینˇ قصهٰ بنویسم.
What a story! I can turn the three to fifteen or twenty.	چی قصه‌یی بنه. تازه تینم ای خؤنه و ای اوتاقˇ توصیفˇ سر هأی شات و مات بدئم.
And I’ll give an oration addressed to boss of these fifteen or twenty, so he will blush red out of shame while putting the noose around my neck.	تینم او سو نفره چأکونم پؤنزه نفر یا بیس نفر. خودمم یکته خطابه ایراد کؤنم خطاب به او پؤنزه-بیس نفرˇ رئیس. یکجور کی وختی لافنده تودأ دره می گردن خجالتی بورأ بی.
I’ll hand guns to two or three of them, too.	دو سه نفرˇ دسم اسلحه هدئنم.
Why leave it so boring? They’ve just got up and headed here; they haven’t even brought any rope.	ایتؤ خوشکˇخالی چیسه آخه! هوتؤ بمأن ائره. حتی خوشؤنˇ همره لافندم نأردن.
You feel offended.	آدمه بر خؤنه دئه.
My brother comes out of his room.	می برأ خو اوتاقأ جی بیرین هنه.
His eyes are sleepy.	اینˇ چیشمه خؤ دره.
I say, “You slept so much!”	گونم: ساعتˇ خاب.
What’s going on? You’re making so much noise.	چی ببؤ؟ چنی سرصدا کؤنین.
Were you hibernating, dude?!	آخری خؤه مگه رئه؟
What are you doing up there? Why have you put a noose around your neck?	تو او جؤر چی کؤنی؟ تی گردنه چره لافند دودی؟
I haven’t dude.	مو نودم گه رئه.
They have.	ایشؤن دودن.
Who?	کی‌ئن؟
They’re in mom and dad’s room.	بابا مامانˇ اوتاق ایسأن.
Silly! Look, wake me up after an hour, OK? Don’t forget it.	تور! مأ نیا. یک ساعت دیگه مأ دخؤن. خؤ؟ تا یادأ نشی.
I have a class.	کلاس دأنم.
Yes, Sir!	چشم.
After my brother closes the door the three men’s discussion ends.	می برأرˇ دره دزئه پسی، سو نفرˇ گبم تمنأ بنه.
They come out.	بیرین هنن.
My mom also says goodbye: “OK dear, OK.	می مأرم خودافظی کؤنه: خؤ جؤن. خؤ.
I should go now.	مو فعلن بشم.
They’ve come again.	هنده بمأن.
I love you! Let me see what they want.	تی بلأ می سر. بینم چی کأ درن.
Call you later.”	زنگ زئنم تئبه.
Kindly sign here please, Ma’am.	حج‌خنم، محبت بکونین ائرهٰ امضا بکونین.
Should I sign, too?	منم خأ امضا بکونم؟
The bespectacled man tells me, “Not you! No need.	عینکی مردأی، مأ گونه: نأ! شمه لازم نیه.
Just pay 4500 Tomans, please.	فقط لطف بکونین چار هیزار و پونصد تومؤن هدین.
And here is your receipt.”	اینم شمه رسید.
Pay for what?	پول چی وأسی؟
All these comings and goings and tools and equipment need money.	ای همه شؤن و أمأن و دفتر و دستک خرج دأنه دئه.
You’ve been lucky enough to have rope at home; otherwise its price would be added, too.	تازه شانس بأردی لافند دأشتی خؤنه. نأوئیره اونˇ پولم ایشؤنˇ سر بو.
I say, “My pocket is empty.	مو گونم: می جوف خالئه.
Wait and I’ll get it from my father.	بئس می پئرأ جی هگیرم.
Can I go to the restroom? I’ve got to take a leak.”	مو تینم بشم جایی؟ مأ میزأکته.
The radio operator says, “No, Sir! You shouldn’t have drunk water.	بیسیمچی گونه: نه آقا! اصلن اشتبا بودی بشؤی آؤ بخؤردی.
We’re out of time, Sir!”	أمه وقت ندأنیم آقا!
The third man who has kept silent so far approaches the chair under my feet and says, “You can say your last words before the sentence is carried out.”	سومی مردأی که تا ایسه تام‌بزئه ایسأ بو هنه می پایˇ جیرˇ صندلی ور، گونه: ألئه حوکمه اجرا نوده تینی تی آخری گبه بزنی.
I want to say it to my mother but I see she’s talking on the phone.	خأنم می مأره بگؤم کی اینم می مأر تلفؤنˇ همره گب زئه دره.
I tell the bespectacled man, “Please tell my mother to wake up my brother after an hour; he has a class.”	عینکی مردأکه گونم: لطف بکونین می مأره بگین یک ساعت دیگه می برأره دخؤنه. کیلاس دأنه.
The third man says, “Nothing else?”	سومی مردأی گونه: دئه گب ندأنی؟
I say, “Do you give cigarettes, like in the movies?”	گونم: فیلمؤنˇ مورسؤن سیکارم هدئنین؟
The radio operator lashes out at me, “Sir! But you said you don’t smoke, Sir! So you lied, yeah?”	بیسیمچی مأ فترکنه: آقا! تو کی بوتی سیکاری نی کی آقا! مألوم کؤنه دورؤ بوتی. أهأ؟
I’ve decided to start smoking.	تصمیم بیتم سیکاری ببؤم.
Alright.	باشد.
Give this gentleman a cigarette.	یکته پابلوس هدین اینه آقا! 
And mention this in the report, too.	ای موردم در ضمن گوزارشˇ مئن بأرین.
But I didn’t lie, bro! 	أمما مو دورؤ نوتم جؤن.
I’ve just decided to smoke from now on.	مو تصمیم بیتم ای دقیقه پسی سیکاری ببؤم.
OK! Then write: “The abovementioned apparently smoked a tobacco product at the moment the sentence was being carried out.”	خؤ! پس بنویس: نامبرده، حوکمˇ اجرا گودنˇ دم، ظاهرن اقدام به استعمال دخانیات بوده.
Why “apparently”?	چره دئه ظاهرن؟
We don’t know what you’re smoking, Sir.	مألوم نیه کی چی کشئه دری کی آقا.
What if it’s not a cigarette?	کؤره جی مألوم کی سیکار ببون؟
But I got this from yourself.	اینه خؤدتؤنأ جی هیتم.
The bespectacled man says, “That’s enough.	عینکی مردأی گونه: وسسه.
It’s so late.	خئلی دیرأ بؤ.
You wasted a lot of our time today.”	ایمرو خیلی أمه وقته بیتی.
My mom’s call ends.	می مأرˇ تلفؤن تمنأ بنه.
At this moment my dad enters the living room.	هی‌دم، می پئر هنه تینیبی مئن.
I’ve just closed my eye but I open them again.	مو که تازه می چوشمه دوسته بؤم هنده می چوشمه وأ کؤنم.
My dad says, “Change the motor oil today, OK dear?”	می پئر گونه: ایمرو یک‌سر بشو ای ماشینˇ روغؤنه عوضأ کؤن. خؤ جؤن؟
Dad! I can’t change it.	بابا! مو عوضأ گوده مننئم.
Why? What’s with you?	چره؟ تأ چیسه مگه؟
I’m dying.	مو مرده درم.
So what?	خؤ چی ربطی دأنه؟
I mean, because I’m dying I can’t go to the garage.	می منظور اینه کی چون مرده درم، دئه تعویض‌روغؤنی شؤ مننئم.
You always have an excuse!	خولاصه همش یک بهانه‌یی دأنی دئه!
My father lights a cigarette and goes into the kitchen.	می پئر یکته سیکار خوشئه وأگینه و شنه آشپزخؤنه مئن.
His voice echoes from the kitchen, “I’ll go myself.	آشپزخؤنه جی اینˇ دخؤنکه هنه: خودم شنم.
Brought up this kid for nothing.”	هچی زأک پیلله بودیم.
The radio operator whispers into the bespectacled man’s ear, “Sir! Also write that the abovementioned does not have faith in spirits and the Resurrection Day.	بیسیمچی ایواشئی عینکی مردأیˇ گوشˇ جیر گونه: آقا! اینم بنویس کی نامبرده به معاد و روح اعتقاد ندأنه.
Mention that the reports received are corroborated.”	قید بکون کی گوزارشاتˇ واصله تایید بنه.
Then he turns to my mom and says, “We’ll start out job with your permission.”	بازین وگردنه می مأره گونه: أگه اجازه بدین أمه کاره سرأ گیریم.
My mother, says, “Sure; please” with a hand gesture.	می مأر اشاره همره گونه: خاهش کؤنم. اختیار دأنین!
I say, “Mom, give Dad this receipt later.”	مو گونم: مأرئی. ای قبضˇ رسیده بازین هدی بابا.
My father shouts from the kitchen, “It’s none of my business! They take money for nothing.”	می پئر آشپزخؤنه جی هرأی کؤنه: به مو هیچ ربطی ندأنه! هچی مردومه پول هگینن.
My mom takes the receipt and puts it in her dress pocket.	می مأر قبضه هگینه و دکؤنه خو پیرأنˇ جوفˇ مئن.
And I close my eyes and wait…	منأ نی می چوشمه دودنم، ایسنم رافا.
It’s useless.	فایده ندأنه.
I’m pressing my eyelids together so that something comes to my mind to end my story.	می چیشمˇ میتالؤنه دخشارده درم بلکی یکچی مأ یاد بأ، می قصهٰ تمنأ کونم.
No use.	نبنه.
I’m thinking about how it should end. No use either.	هرچی فیکر کؤنم کی آخرش چوتؤ خأ تمنأ بون، هنده اینم نبنه.
I’m stifling.	مأ خفتأ زئه دره.
That’s enough, Sir! Your “five minutes” is more like half an hour.	وسسه دئه آقا! تی پنج دئقه ببؤ نیم ساعت.
We don’t have time.	أمه وقت ندأنیم.
I open my eyes to the voice of the radio operator and say, “Give me five minutes.	بیسیمچی صدا جی، می چیشمه وأ کؤنم گونم: پنج دئقه دئه مؤله بدین.
Let me end this story well.”	بدأرین مو ای قصهٰ خؤرؤم تمنأ کونم.
No, Sir! You’ve had three “five-minutes” so far.	نأ آقا! تا ایسه سو تته پنج دئقه مؤله بیتی.
It’s not our business to answer for your story.	أمه کی تی قصه مسول نیم.
Kick it, Sir; kick and end it.	بزن آقا. بزن تمنأ کون.
But my story…	أخه می قصه...
The bespectacled man kicks the chair and knocks it down and I hear an “I’m sorry” out of his mouth and then I can’t hear anything anymore.	عینکی مردأی یکته لقد زئنه صندلی‌ئه فدئنه اورأ و مو اینˇ دهنأ جی یکته «شرمنده‌ٰم» ایشتؤنم و بازین دئه هیچ‌چی اشتؤسه مننئم.
I’m breathless, the back of my head stings, I flounder in the air to reach my foot to the ground; no use.	می نفس جؤر نأنه، می پسکوت تیر کشنه، هرچی دسˇ لگ زئنم کی می پا برسؤنئم زمینه، نبنه.
I can’t speak.	گب زئه مننئم.
I want to scream; no use.	خأنم زهأر بکونم، نبنه.
The three are thanking my mother.	سو نفر می مأرأ جی تشککور کأ درن.
My mother, crying, takes a 5000 Toman bill out of her pocket and gives it to them.	می مأر هوتؤ ونگ-دبؤ خو پیرأنˇ جوفأ جی یکته پنج هیزار تومؤنی بیرین أبئنه هدئنه اوشؤنه.
The bespectacled man tells my mother something like, “Be my guest”,	عینکی مردأی یکچی می مأره گونه بخیأله گوته دره: قابیل ندأنه.
my mother is saying something like, “Keep the 500; it’s ok.”	می مأرم بخیأله گوته دره: او پونصد تومؤن بمؤنه. نخأنه.
Seven People Dancing	هف نفر رقص کأدرن
Langston Hughes	لأنگستن هيۊز
November.	نؤوامبره.
Cold outside.	بيرۊن هوا سرده.
It was warm inside, and the big combination played twelve wonderful records without stopping.	ديرين اۊتاق گرم بۊ ؤ ضبط دؤنزهٰ ته آهنگه تترج اجرا بۊده.
Seven people were dancing, three couples and Marcel.	هف نفر رقص کأدبۊن، سۊ ته جؤفت باني مارسل.
Midnight.	نيصفˇ شؤ.
It was Marcel’s apartment, and he was a fairy. Nobody else was unusual in that regard.	مارسلˇ أپارتمانˇ مئن بۊ ؤ مارسل خؤشگل‌پسر بۊ ولي هي کس دئه اينˇ مۊسؤن ايوابده نبۊ.
But Marcel was a fairy and he had inserted a “de la” in his name—Marcel de la Smith was how he had been known for a long time on his cards.	ولي مارسل خؤشگل‌پسر بۊ ؤ يکته «ده لا» بنأبۊ خۊشˇ نؤمˇ مئن؛ اينˇ کارتˇويزيتؤنˇ مئن خئلي زمت بۊ کي همه اينه مارسل ده لا اسميت شناختن.
He had once called himself Marcel de la Smythe, but his friends had been so tickled at this addition of a “y” and an “e” (“Aw, you still ain’t nothing but old Smith!”) that Marcel had dropped the Smythe affectation, keeping merely the “de la” as an indication of French Creole origin, although he had never been near New Orleans.	"يک دفأ خۊ نؤمه بنأبۊ مارسل ده لا اسميث ولي اي ""y"" ؤ ""e"" کي علاوه بۊده بۊ اينˇ رفيقؤنه هني خنده بأرده بۊ (آؤ! تۊ أمئه قديمي اسميتي، نئه؟) کي مارسل أني اسميثˇ کلاس ؤ ژسته وابدأ بۊ ؤ خالي هۊ «ده لا» بنأبۊ بۊمؤنه کي اينˇ فرانسوي کريؤلˇ رگˇريشهٰ نۊشؤن بدئه؛ "
He was from McKeesport, Pennsylvania, and although he had a good nature, he did not really relish being made fun of on certain scores.	البته مارسل هرگي نيۊ اؤرلئانˇ نزديکي نيسأبۊ؛ پنسيلوانيا، مک‌کيسپؤرتˇ شي بۊ، آدمˇ خۊشذاتي بۊ ولي واقعاً خۊش ندأشت کي مردۊمˇ دس آتؤ هأدئه کي اينه رخشنأگيرن.
It was Marcel’s apartment, and seven people were dancing.	مارسلˇ خؤنه بۊ ؤ هف نفر رقص کأدبۊن.
Six were colored and one was white.	شيش نفر رنگي بؤن ؤ يک نفر سيفيد.
Marcel himself was colored, a muddy brown and not good-looking.	مارسل خۊدش رنگي بۊ، چلˇ مۊسؤن قهوه-يي بۊ، همچين مالي‌أم نبۊ.
It was he who danced alone.	هين وأسي تک رقص کأدبۊ.
His dancing was too fanciful to be masculine and too grotesque to be feminine.	اينˇ رقأصي مردؤنه بؤن ئبه زيادي خيالأنگيز بۊ، زنؤنه بؤن ئبهٰ‌م دئه خئلي گرؤتسک بۊ! 
But everything that he did was like that, so it was very easy to tell that he was a fairy.	ولي اينˇ همه ته کارؤن هيتؤ بۊ، هين وأسي خئلي آسؤن شأس فأمسن کي خؤشگل‌پسره.
He did not mind dancing alone, because, although the party was at his house, it was not his party.	اينˇ خيالم نبۊ کي تنها رقص کأدره، چۊن دۊرۊسه کي مهمؤني اينˇ خؤنه مئن بۊ ولي اينˇ مهمؤني نبۊ.
Marcel often gave parties to make money.	مارسل پۊل در أبردن ئبه مهمؤني گيت.
He sold drinks and rented rooms	مشرۊب فۊرت ؤ اۊتاق کرايه دأ؛ 
even to mixed couples, which many housemen in Harlem did not do.	حتى دۊرنگه جؤفتؤنه. کاري گه خئلي صابخؤنهٰ‌ن هارلئمˇ مئن نۊدن.
Perhaps that was why there was one white person dancing to the big mahogany combination dropping its twelve wonderful records.	شايد هين وأسي بۊ کي يک نفر سيفيد اؤره ايسأبۊ کي جيگري ضبطˇ صدا همرأ کي دؤنزه ته محشرˇ آهنگ پخش کأدبۊ، رقص کأدبۊ.
The reason I say “perhaps” about the white girl is that I do not know the ultimate “why” of anything.	گۊنم «شايد» چۊن هيچ چيزˇ اصلˇ دليل ؤ «چره»ٰ نۊدؤنم. 
I know all about that girl except “why.” 	لاکؤی أجي همه چئه دؤنم جؤز «چره».
“Why” is the very mystery.	«چره» خئلي رمزˇرازي‌ئه.
In fact, “why” is the final wonder called God.	راسه بۊگؤم شمره، «چره» اۊ آخري حيرؤني‌ئه کي اينه دۊخؤنن خۊدا.
Joan was a very attractive girl.	جؤن يکته واج‌بمأ لاکۊ بۊ.
Anyone could see that she was not a tramp.	لابالي نظر نمأ.
And the slight, young, golden-skinned boy with whom she danced was attractive, too, in a tennis-playing intellectual way.	اۊ طلايي پۊست لاغرˇ جوؤن ريکهٰ‌ى ني کي اينˇ همأ رقص کأدبۊ واج‌بمأ بۊ؛ هيتؤ ترˇتميز ؤ رؤشنفکرؤنه.
Until Claude brought her, the white girl had never been to Harlem.	سيفيدˇ لاکؤکه، کلاؤد خۊشˇ همأ بأرده، نوأنأ تاهيسه خۊشˇ پا هارلئم ننأبۊ.
Now, however, she had been uptown a dozen times.	ألنی‌م هندئه لاکؤى خئلي بالاشهري بۊ.
But this was the first time that Claude had brought her to an apartment where they rented rooms to couples.	ولي اي دفأ أول دفأ بۊ کي کلاؤد اينه بأرده بۊ يکته أپارتمانˇ مئن کي جؤفتؤنه اۊتاق کرايه هأدئنن.
In the cold coming wintertime, it is good to be very close to someone who is warm.	زمسؤنˇ پيش، سردˇ پئيزˇ سرماىˇ مئن، خۊبه کي يک نفره تنأشي کي گرمه.
And to be wrapped in warm wonderful music, danceable but boppish, spiked with modern chords and flatted fifths, 	بأزين يکته گرمˇ هأکشي مۊزيک تأ فئويچه؛ يک جۊر مۊزيک کي رقصي بۊبۊن ولي باپي، اينˇ آکؤردؤن همه مؤدرن ؤ اينˇ پنجۊمي فاصلهٰ‌ن همه جيربمأ! 
and to be away from home, where the big library, even with the fireplace glowing, looks cold and too full of knowledge, and the bedroom is lonesome, although Mademoiselle has photographed it,	بأزين خؤنهٰ جي دۊر بيسي؛ اۊجۊر خؤنه کي اينˇ پيله کتابخؤنه حتى وختي اينˇ کله سۊته-دره، هندئه سرد ؤ پۊر پۊرˇ دؤنسنه؛ اۊجۊر خؤنه کي رختˇخؤ تئبه تسک ؤ چتينه، حتی أگه مادمازل اينˇ عکسه بکنده بي؛
A type of house where there is nobody interesting to drink with, although there is plenty to drink in the liquor cabinet, and it is better to be in Claude’s arms in Harlem, 	اۊجۊر خؤنه کي هي کس نيسأ تي ديلبخأ کي اۊنˇ همأ مشرۊب بۊخؤري، حتى أگه همه جۊرˇ مشرۊب تي کابينتˇ مئن دبۊن؛ پس بئتره کي کلاؤدˇ کشئه مئن دبي، هارلئمˇ مئن، 
wonderful colored boy the color of caramel-custard pie or a ginger-ale highball who makes you feel warm deep down inside and is sweet like pie, too.	يکته محشرˇ رنگيپۊست ريکهٰ ی کي اينˇ رنگ خۊدي کاراملي شيريني يا يکته پيله آؤخؤري پۊرپۊرˇ زنجٚبيلي آبٚجؤ، یک نفر کي کاري کؤنه گه تي ديرين گرم دککئه ؤ شيريني مۊسؤن شيرينه.
“You-all stop dancing on a dime,” Marcel said.	مارسل بۊته: رقصه بدأرين! بنه ده سنت!
The other couples laughed and the laughter bounced, like very hard rubber balls, around the room, not like tennis balls but like solid hard rubber balls, and Marcel laughed, too.	باخي جؤفتؤن خنده بۊدن ؤ خنده صدا وؤشته ايرأ-اۊرأ، يکته سفتˇ رزيني تۊپˇ مۊسؤن، ديرين اۊتاقˇ دؤرˇور، تنيسˇ تۊپˇ مۊسؤن نأ، سفتˇ سختˇ رزيني تۊپˇ مۊسؤن، بأزين مارسل أني خنده بۊده.
Marcel’s laughter was like a painter’s ground cloth that protects the furniture and anything else under a ceiling being painted.	مارسلˇ خنده صدا يکته نقاشˇ ملافهٰ مؤنس کي وختي سقفه رنگ زئدرن، خؤنه اسباب اثاثيه ؤ همه چئه حفظ کؤنه.
Marcel’s laughter somehow cleared the air of evil and left only the music and the seven people dancing, including himself.	مارسلˇ خنده هيتۊ بگيرنگير اۊتاقˇ هوا ياجي شرارته پاکأگۊده ؤ خالي مۊزيکه بنأ بۊمؤنه ؤ هف نفره کي رقص کأدبۊن؛ خۊدش أني بۊ.
One of the men was a very dark, very handsome hard-rubber-ball man of indefinite age, maybe young, maybe fifty, but too dark to tell.	يکته مردأکؤن خئلي سياتؤه بۊ، يکته خۊشتيپˇ سفتˇ رزيني تۊپˇ مۊسؤن مردأک کي اينˇ سنˇساله نشأست حدس زئن، شايد جوؤن، شايد پنجا، ولي خئلي سياتؤه.
I know that he was thirty-eight.	مۊ دؤنم کي سيˇ هش سال اينˇ سن بۊ.
The woman with whom he was dancing was the color of green tea in an off-white cup.	اۊ زنأک کي اينˇ همأ رقص کأدبۊ يکته نخۊتي رنگˇ جؤمˇ مئنˇ سبزˇچأيي رنگ بۊ.
He liked her.	لاکؤ خۊش دأشت.
She did not like him.	لاکۊ اينه خۊش ندأشت.
Marcel liked him.	مارسل اينه خۊش دأشت.
He did not and could not like Marcel.	مردأى ولي مارسله نأ خۊش دأشت نأ اینه خۊش دأشتنه تينس.
The other couple was just there.	اؤکته جؤفت هأچي اؤره ايسأبۊن.
Had you been there yourself, you would not have paid them much attention.	شمرأني أگه اؤره ايسأبين ايشؤنه زياد تحويل نيتين.
Some people are like that, like chairs in a room, taken for granted but not noticed, except when one wants to sit down.	بعضي آدمؤن ايتؤرن، اۊتاقˇ مئنˇ صندلئه مؤنن، رضاىˇ خاطر أجي ايشؤنˇ دبؤنه قبۊل کؤنين ولي شيمئه حواس ايشؤنˇ ورجه ننأ، جؤز وختي گه يک نفر بخأ اۊشؤنˇ سر بنيشه.
Nobody wanted anything from the other couple, because they had nothing to give.	اؤکته زؤج أجي هي کس هيچ چي نخأست چۊن هيچ چي ندأشتن هأدأن ئبه.
Marcel did not even press them to buy a round of drinks, discreetly, as he did the others when it was time to change the twelve records.	مارسل کي هر وخت خأس صفحهٰ عوضأکۊنه بقيهٰ وادأشت مشرۊب بهينن حتی ايشؤنه واندأشته کي يک دؤر مشرۊب بهينن.
The big handsome dark fellow had set up the house twice.	پيله خۊشتيپ سياتؤه مردکه دۊ دفأ پۊله حساب بۊده بۊ.
Claude said, “It’s on me this time, Marcellus.”	کلاؤد بۊته: “اي دفأره مۊ حساب کؤنم مارسلۊس.”
Joan lifted her cheek along his coat lapel as the first of twelve new records dropped and Marcel went into his spick-and-span kitchen for the drinks.	تا صفحه دؤنزه ته آهنگ تمنأبؤ، جؤن خۊ ديمکۊله سياتؤه مردأىˇ يقه ورجه جؤر بأرده ؤ مارسل بۊشؤ خۊشˇ ترˇتميز آشپزخؤنه مئن کي مشرۊب بأره.
The drinks! Social workers say there are more liquor stores in Harlem in proportion to its area than in any other part of Manhattan.	مشرۊب! مددکارؤنˇ اجتماعي گۊنن کي مأنهأتنˇ محلهٰ‌نˇ مئن، نسبت به مساحت، همه تهٰ جي ويشتر، هارلئمˇ مئن مشرۊب-فۊرۊشي هننأ.
I don’t know.	مۊ نۊدؤنم.
Certainly little house parties for profit, such as Marcel conducted, help keep the liquor stores way out of the red.	حتماً اي کۊچˇ خؤنهٰ‌نˇ مهمؤني‌ئن کي پۊلي ايسن، مارسلˇ کارˇ مۊسؤن، باعث بنه همیشک مشرۊب-فۊرۊشي‌ئنˇ بازار گرم بۊبۊن.
Marcel carried many a bottle of whiskey into his elevator and up to the fifth floor, where, from his kitchen window, if you stuck your head out, you could see Riverside Drive and sometimes the warships in the Hudson.	مارسل يک عالم ويسکي خۊشˇ همرأ ببرده آسانسۊرˇ مئن ؤ بۊشؤ جؤر، پنجؤمي طبقه، اؤره کي اينˇ آشپزخؤنه درجيک أجي أگه تي سره بيرين ببري تيني ريورسايد درايوه بيني ؤ گاگلف هادسؤنˇ مئنˇ جنگي کشتي‌ئنه.
But warships did not make Marcel think of sailors.	جنگي کشتيئن مارسلˇ فکره نبرده مالاٰنˇ طرف؛ 
He was an old fairy who had lost interest in uniforms.	قديمˇ خؤشگل‌پسر بۊ هين وأسي دئه يۊنيفؤرمه خۊش ندأشت.
In fact, his interest now was money.	راسه بخأين دئه ألنى پۊله خۊش دأشت.
That was why he gave parties primarily for people who did not touch his heart.	هين وأسي اصۊلاً اۊ آدمؤن ئبه مهمؤني گيت کي اينˇ دیله بردنه مننیسن.
Could it have been the records, the new records for dancing, with their off rhythms and their odd chords? Could it have been the music?	يعني آهنگؤنˇ وأسي بۊ؟ ايشؤني گه تازه بنأبۊ رقص ئبه؟ ايشؤنˇ ضدˇ ضربˇ ریتم ؤ ناقصˇ آکؤردؤنˇ وأسي بۊ؟ یعني مۊسيقي کار بۊ؟
Marcel came into the living room and put the drinks down on a long table.	مارسل بمأ تينيبي مئن مشرۊبؤنه فنأ يکته درازˇ ميزˇ سر.
Then, leaving a door open on purpose, he went into the bedroom and turned on a soft pretty light on a bedside table.	بأزين هيتؤ کي شؤدبۊ دؤنسه-بؤ دره وا بنأ بۊشؤ خۊشˇ اۊتاق ؤ پاتختي سر يکته کۊچˇ خؤجیر چراغه وأگيرؤنئه.
The light sent a golden sheen over the silken coverlet and sparkled on the rich deep hairs of the Bokhara rug, which had come from a very exclusive auction disposing of the furnishings of a great Long Island estate.	چراغˇ طلايي فۊتؤ دکته ابريشمي ملافه سر ۊ دۊتؤسه بؤخارايي فرشˇ گيجيکˇ سر کي يکته خاصˇ حراج أجي بهئه-بۊ، يکته حراج لانگ آيلأندˇ مئن کي يکته پيله ارث ؤ ميراثي اسباب اثاثيهٰ فۊرته-دبۊن.
Nobody could accuse Marcel of lacking good taste.	هي کس مارسلˇ سليقه همرأ گۊته مننيس.
But maybe it was the music.	ولي شايد مۊزيکˇ شي بۊ.
Otherwise, why did the laughter ring out again, louder than the music, and bounce, like a dozen hard rubber balls, around the room after 2 a.m., when usually his guests knew better than to be that noisy? 	نوأنأ چره دۊمأرته خنده-صدا، مۊزيک أجي پيلتر، دپيته-بۊ ؤ وگرسه-بۊ، دؤنزه ته سفتˇ رزيني تۊپˇ مۊسؤن، اۊتاقˇ دؤرˇور، ساعت ۲ نصفˇشؤ، ساعتي گه اینˇ مهمؤنؤنˇ عقل خأس برسه کي سرصدا نکۊنن.
And why did Marcel’s laughter stop being a ground cloth and start bouncing like a rubber ball, too, and a very hard one at that? Who knows why anything?	بأزين مارسلˇ خنده-صدا دئه چره  يکته نقاشˇ ملافهٰ نۊمؤنس ؤ يکته رزيني تۊپˇ مۊسؤن، ايشؤنˇ مئن همه تهٰ جي بدتر، بنابۊده درˇديواره خؤردن! کي دؤنه هرچيزˇ چرهٰ؟
But this is what happened: the tall dark fellow said, “I don’t have enough money,” to the woman with whom he was dancing.	سراخره ايتؤ بۊبؤ: سياتؤه دراز مردکه وگرسه اۊ زنأکه کي اينˇ همأ رقص کأدبؤ، بۊته ”مي پۊل کمه”.
Before she could reply, the white girl said, “Oh, but I do.”	حلئه اۊ جواب ندأ، سيفيدˇ لاکؤى بۊته ”آؤ! ولي مۊ دأنم.”
The “Oh, but” identified her as having been around at least a little in Harlem, and therefore the laughter bounced like rubber balls.	اۊ ”آؤ، ولي” معلۊم بۊده پيشترم ایسکالی هارلئمˇ مئن گیر بۊده دأنه، هين وأسي خنده-صدا رزيني تۊپؤنˇ مۊسؤن بۊخؤرده درˇديواره.
Claude looked startled.	کلاؤد زال بۊده بۊ.
The tea-colored woman looked mean.	چأيي-رنگˇ زنأى بدذات نظر أمأ.
The tall dark fellow said, “I been wanting to dance with that girl all evening.	سياتؤه درازˇ مردکه بۊته ”تمؤمˇ بعدˇظهر مۊ خأستم اۊ لاکۊ همرأ برقصم.
Come here!” Joan went.	بئه ائره جؤن!” جؤن پيش بۊشؤ.
At that moment, a new record began to play.	هۊ دم، يکته تازه آهنگ پخشأبؤ.
It was a Dizzy Gillespie record, and what it said without words summed up the situation pretty well.	ديزي گيلئسپي صفحه بۊ ؤ بي هيته گب، وضعیته بقایده وصف بۊده.
It was not that room but the world in that room that was in the record.	اۊن چي گه صفحهˇ مئن دبۊ نأ اۊ اۊتاق بلکي اۊتاقˇ مئنˇ عالم بۊ.
The music was uranium, and those seven people, had they been super-duper spies, could not have known more about atomic energy	مۊزيک خۊدي اۊرانيۊم، اۊ هف نفر آدم أني چنته کاربلد جاسۊسه مؤنسن کي انرژي هسته‌يي أجي خالي هينه دؤنن کي یکته هأکشي راهه مردن ئبه.
That made both of the colored women very angry.	اي وضعيت سيا زنأکؤنه خئلي عصباني بۊده.
The one whom nobody noticed stopped still, grabbed the man by his lapels, and said, “Sit down, you clown!”	اۊني که هي کس واخؤ نبۊ کي بي حرکت ایسأ، مردأیˇ یقهٰ بیته اینه هأکشئه بۊته ”بنیش تي جایˇ سر ماسکا!”.
He sat down.	مردأی بنيشته.
(This story was written circa 1961.)	(اي قصه دؤرˇورˇ ۱۹۶۱ بنويشته بۊبؤ.)
Langston Hughes, who died in 1967, was a poet, a playwright, and a fiction writer.	لأنگستن هيۊز کي ۱۹۶۷ بمرده، شاعر ؤ نمايشنامه-نیويس ؤ قصه-نیويس بۊ.
The Smallest Woman in the World	پأچˇگول
Clarice Lispector	کلاريس ليسپکتؤر
In the depths of equatorial Africa the French explorer, Marcel Pretre, hunter and man of the world, came across a tribe of pygmies of surprising minuteness.	مارسل پريتره يکته فرانسوي مؤکتشف کي شکارچي بۊ ؤ دۊنيا مئن نؤمي؛ آفريقايˇ اؤستوايي جلفي مئن، يکته قبيلهٰ بربۊخؤرده کي يکجۊر پأچˇگۊرماش بؤن کي آدمه باور نمأی!
He was even more surprised, however, to learn that an even smaller race existed far beyond the forests.	بأزين ويشتر تعجب بۊده وختي بفأمسه کي جنگلؤنˇ اۊ طرف، اۊ دۊرˇشر، هندئه اۊشؤن أجي پأچتر أني ايسأ.
So he traveled more deeply into the jungle.	هينˇ وأسي دۊرˇشره پيش بيته.
In the Central Congo he discovered, in fact, the smallest pygmies in the world.	«کؤنگؤیˇ شرقي» مئن، «کيوۊ» سلˇ نزديکي، راسه-راسه دۊنيا مئنˇ پأچترين پأچˇگۊرماشؤنه بياته.
And—like a box inside another box, inside yet another box—among the smallest pygmies in the world, he found the smallest of the smallest pygmies in the world, answering, perhaps, to the need that Nature sometimes feels to surpass herself.	يکته پيازˇ مئنˇ مۊسؤن کي هنده پياز دره ؤ اونˇ مئنأني هنده پيازه؛ شايد أني اي طبيعي نيازˇ وأسي کي آدم هميشک خأنه ۊو بۊده کاره بئتر چأکۊنه؛ دۊنيا مئنˇ پأچترين پأچˇگۊرماشؤنˇ مئنأني، دۊنياىˇ مئنˇ پۊرپۊرˇ پأچترين پأچˇگۊرماشؤن ايسأبۊ!
Among the mosquitoes and the trees moist with humidity, among the luxuriant vegetation of the most indolent green, Marcel Pretre came face to face with a woman no more than forty-five centimeters tall, mature, black, and silent.	شؤگزؤن ؤ گرمسيري دارؤنˇ مئنأجي، سبز ؤ أمبستˇ ولگؤنˇ مئنأجي، مارسل پريتره خۊدشه يکته زناکˇ پيش بدئه چل ؤ پنج سانتيمتر ؤ هش ميليمتر اينˇ قد! بالغ، سيا، تامأچئه.
As black as a monkey, he would inform the newspapers, and she lived at the top of a tree with her little mate.	اۊجۊر کي خۊ گؤزارشˇ مئن بأرده: «سيا، خودي ميمۊن»- کي خۊ پأچˇ مردأیˇ همرأ يکته دارˇ گۊف زندگي گۊد.
In the warm humidity of the forest, which matured the fruits quickly and gave them an unbearably sweet taste, she was pregnant.	دامؤنˇ دمبۊده تفتˇ مئن، کي ميوه‌ٰنه زۊدتر از مؤقه رسؤنئنه ؤ ايشؤنه يکجۊري شيرينأکؤنه کي آدمه باور نأنه، پأچˇگۊرماش زنأی شۊکؤم دأشت.
Meanwhile there she stood, the smallest woman in the world and	دۊنيا مئنˇ پأچترين زنأی اؤره ايسأبۊ ؤ
For a second, in the drone of the jungle heat, it was as if the Frenchman had unexpectedly arrived at the end of the line.	يک‌دم اۊ گرمˇزواله مئن، بخياله فرانسوي مردأی ناخبرکي خۊ هدفه فرسئه-بۊ.
Certainly, it was only because he was sane that he managed to keep his head and not lose control.	شايد چۊن تۊر نبۊ، اينˇ روح نأ تسليم بۊبؤ ؤ نأ خۊ حدˇحدۊده بشکنه.
Sensing a sudden need to restore order, and to give a name to what exists, he called her Little Flower.	اينکه لازمه همه‌چئه دسه‌بندي گۊدن ؤ هر دبؤن‌چي‌ئه يکچي دۊخؤندن، اينه وأدأشته کي اۊنه دۊخؤنه پأچˇگۊل.
And, in order to be able to classify her among the identifiable realities, he immediately began to gather data about her.	بأزين چۊن لازم بۊ کي اينه يکته جرگه‌ ؤ جۊرˇ مئن جا دأن ؤ دسه‌بندي گۊدن، تۊنداتۊند بنابۊده اينأجي اطلاعات جيمأگۊدن.
Her race is slowly being exterminated.	اينˇ نژاد دئه پۊر باقي نبۊ کي مؤنقرضأبۊن.
Few human examples remain of their species which, were it not for the subtle dangers of Africa, would be a widely scattered race.	اي جۊر أجي چنته نمۊنه بۊمؤنسه بۊ کي أگه آفريقا خطرؤنˇ وأسي نبۊ شايد کسؤنأجي جيمأبؤن يکجا.
Excluding disease, the polluted air of its rivers, deficiencies of food, and wild beasts on the prowl, the greatest hazard for the few remaining Likoualas are the savage Bantus, a threat which surrounds them in the silent air as on the morning of battle.	ليکوآلاؤن‌ئبه جؤزˇ مريضي ؤ آؤˇ تفت کي سمي بۊ ؤ غذایˇ کمي ؤ جؤنورؤنˇ فترک، اصلˇ خطر باهۊندؤنˇ فترکه ؤ اي خطر اۊ دم‌بۊده هوایˇ مئن هميشک ايشؤنه دؤرأگۊده دأنه؛ اۊ نزاعˇ مۊسؤن کي انسانˇ اوليه دأشت.
The Bantus pursue them with nets as they pursue monkeys.	باهۊندؤن، ايشؤنه ميمونˇ مۊسؤن، لالˇدؤمˇ همرأ شکار کؤنن.
And they eat them.	بأزين ايشؤنه خؤنن.
Just like that: they pursue them with nets and eat them.	ايتؤ: لالˇدؤمˇ همرأ ايشؤنه گينن ؤ خؤنن! 
So this race of tiny people went on retreating and retreating until it finally settled in the heart of Africa—where the fortunate explorer was to discover them.	ليکوآلا نژادˇ آدمؤن کي دئه پۊر باقي نۊمؤنسن، پس نيشينن. هميشک پس نيشته‌درن. اۊنقد کي آفريقا دله جلفي مئن أويرأبؤن. هؤره کي شالزن مؤکتشف ايشؤنه بياته.
As a strategic defense, they live in the highest trees. The women come down in order to cook maize, grind mandioca, and gather green vegetables; the men to hunt.	ايشؤن، دفاعˇ استراتژي وأسي، درازترين دارؤنˇ تۊک نيشتن ؤ زنأکؤن مکابيج أسيؤ گۊدن ؤ پتن ؤ وأش جيمأگۊدنˇ وأسي دار أجي فۊرۊز أمأن، مردأکؤن ني شکارˇ وأسي.
When a child is born, he is given his freedom almost at once.	وختي کي يکته زأک دۊنيا أمأ، اينه آزاد نأن.
Often, one must concede, the child does not enjoy his freedom for long among the wild beasts of the jungle, but, at least, he cannot complain that for such a short life the labor had been long.	واقعيت اينه کي جؤنورؤنˇ وأسي، زأک پۊر زمت منيس اي آزاديه وأچيشه. نشأنه اينˇ وأسي غم خؤردن کي اي کوتاهي زندگي وأسي اي جور سخت ؤ دقيق خأ کار گۊدن.
Even the language that the child learns is short and simple, consisting only of the essentials.	حتی زبؤني گه زأک ياد گيت ساده ؤ کوچتأی بۊ کي ايشؤنˇ اصلˇ نيازؤنه بيان گۊد.
The Likoualas use few names and they refer to things by gestures and animal noises.	ليکوآلاؤن چنته نؤمه کارأگيتن؛ ايشؤن همه‌چي‌ئه سر ؤ دسˇ ايما اشاره ؤ حيواناتˇ مۊسؤن سرصدا همرأ دۊخؤندن.
As a spiritual enhancement, he possesses his drum.	خۊشؤنˇ رۊحاني ؤ مذهبي امۊرات ئبه‌، يکته نقأره دأشتن.
While they dance to the sound of the drum, a tiny male keeps watch for the Bantus, who appear from heaven knows where.	هۊتؤ کي نقأره خؤندش أجي رخص گۊدن، يکته کۊچˇ مردأی باهۊندؤنˇ پيش -کي مألۊم نبۊ کؤره' جي خأ فترکن- سينه سپر گۊد.
This, then, was how the explorer discovered at his feet the smallest human creature that exists.	ايتؤ بۊ کي مؤکتشف دۊنيا مئنˇ کۊچترين انساني مسمکه کشف بۊده.
His heart pounded, for surely an emerald is so rare.	خۊ پایˇ سر مننيس بئسه، اينˇ قلب تراپ-تراپ زي، چۊن دۊنيا مئن هيچ زمردي اۊجۊر کمياب نئه.
Not even the teachings of the Indian sages are so rare, and even the richest man in the world has not witnessed such strange charm.	هندۊستانˇ حکيم مردأکؤنˇ بامۊته‌ٰن اۊجۊر کمياب نئه. دۊنيا مئنˇ پۊلدارترين آدمˇ چيشم أني مننئه اۊجۊر عجيبˇ غريب مسمکه فککئه.
There, before his eyes, stood a woman such as the delights of the most exquisite dream had never equaled.	اؤره اينˇ پيش يکته زنأی ايسأبۊ کي بئترين خاب ؤ خيالؤنˇ مئن أني اۊنه تصور گۊده نشأست.
"It was then that the explorer timidly pronounced with a delicacy of feeling of which even his wife would never have believed him capable, ""You are Little Flower."""	مؤکتشف، ترس ؤ شرمˇ همرأ باني يک‌جۊر بااحساس ؤ ظريف -کي خوشˇ زنأی هرگز خيال نۊد بۊتؤنه ايتؤرأني گب بزنه- بۊته: تۊ پأچˇ گۊلي!
At that moment, Little Flower scratched herself where one never scratches oneself.	هي دم، پأچˇگۊل خۊ يک‌جا' خأرش بزئه کي هي کس خأرش نزئنه.
The explorer—as if he were receiving the highest prize of chastity to which man, always so full of ideals, dare aspire—the explorer who has so much experience of life, turned away his eyes.	مؤکتشف -يکجۊر کي بخياله الؤن خأ اينه پاکدامني ؤ چيشم‌پاکي به جايزه هأدئن- خۊ ديمه وگردؤنه يکجا ديگره نيگا بۊده.
The photograph of Little Flower was published in the color supplement of the Sunday newspapers, where she was reproduced life size.	يکته تاتايي پأچˇگۊل أجي چاپ بۊبؤ، ساندی پيپرزˇ رنگي ضميمه مئن: «سایز اصلي!» 
She appeared wrapped in a shawl, with her belly in an advanced stage.	پأچˇگۊرماش زنأی، يکته پرخاله مئن فئپيته، اينˇ شۊکؤم پيله
Her nose was flat, her face black, her eyes deep-set, and her feet splayed.	 پختˇ دۊماغ، سيا ديم، گاچˇ پا؛
She looked just like a dog.	سکه وامؤند.
"That same Sunday, in an apartment, a woman, glancing at the picture of Little Flower in the open newspaper, did not care to look a second time, ""because it distresses me."""	اۊ يکشمبه، يکته آپارتمانˇ مئن، يکته زنأی کي پأچˇگۊلˇ تاتايئه رۊزنامه مئن نيگا کأدبۊ دئه نخأست هنده نيگا بکۊنه: «اينه نيگا کؤنم مي جؤن همه بيج-بيج کؤنه!»
In another apartment, a woman felt such a perverse tenderness for the daintiness of the African woman that—prevention being better than cure—Little Flower should never be left alone with the tenderness of that woman.	يکته دئه آپارتمانˇ مئن، يکته خانمه، پأچترين آفريقايي زنأی بوأسه بو! اۊجۊر وأسن کي نشأنه گۊتن! يک گرم پيشگيري، يک کيلۊ دوا درمؤن أجي بئتره؛ هين وأسي پأچˇگۊل أني صلاح نبۊ اۊ خانمˇ يأسه همرأ تنها بۊمؤنه.
Who knows to what darkness of love her affection might extend.	کي دؤنه عشقبازي يأسه خأس به کؤره ختم بۊبۊن؟ 
The woman passed a troubled day, overcome, one might say, by desire.	خانم تمؤمˇ رۊز  دۊبؤ ايسأبۊ بخياله يکچیي اينˇ دس أجي بۊشؤبي.
Besides, it was spring and there was a dangerous longing in the air.	تازه فصلˇ بهارم بۊ کي هوایˇ مئن يکچي دره کي هم خطرناکه هم آدمه لسأکؤنه.
In another house, a little five-year-old girl, upon seeing Little Flower's picture and listening to the comments of her parents, became frightened.	يکته دئه خؤنه مئن، يکته پنج ساله کۊچˇ لاکؤی، عکسه نيگاکأدبؤ ؤ گبؤنه اشتؤسه‌دبؤ، ايسأبۊ تعجۊبي.
In that house of adults, this little girl had been, until now, the smallest of human beings.	يکته خؤنه مئن پۊرپۊرˇ پيلˇآدمؤن، تاهيسه پأچترين آدم يکته کۊچˇ لاکؤی بۊ ؤ هينˇ 
And, if this was the source of the nicest endearments, it was also the source of that first fear of tyrannical love.	وأسي همه اينه پرپرهٰ گيتن: ايسه اي خبر أجي، اول بار بۊ کي عشقˇ اؤکته ديمه دئه‌دبۊ ؤ بيوفايي ترس اينˇ ديل دکته بۊ.
"The existence of Little Flower caused the little girl to feel—with a vagueness which only many years later, and, for quite different reasons, she was to experience as a concrete thought—caused her to feel with premature awareness, that ""misfortune knows no limits."""	پأچˇگۊلˇ دبؤن، کۊچˇ لاکؤکه وأدأشته پيلˇآدمؤنˇ مۊسؤن فيکرأشي ؤ ديلأجيرأکتگي همرأ -کي اي ديلأجيرأکتگي سالؤنˇ سال بأزين، اۊنم يک سري دلايلˇ ديگرˇ وأسي، بۊبؤ فيکر گۊدن- حس بکۊنه: «دۊنيا غمه تمؤمي دننئه».
In another house, in the consecration of spring, a young girl about to be married burst out compassionately	يکته خؤنهٔ ديگرˇ مئن، «بهارˇ پرستش»)ˇ مئن، يکته عزب لاکؤی کي تازه نامزد بۊده‌بۊ ديلسۊجي أجي نشا بۊبؤبۊ
Mother, look at her picture, poor little thing! Just look at her sad expression!	مأری! اينˇ کۊچتأی عکسه بين. اۊخؤی کۊچˇ دنه! فقط بين چۊجۊر دۊبؤره، اۊخؤی!
It was in another house that a bright child had a bright idea. Mummy, what if I were to put this tiny woman in little Paul's bed while he is sleeping? 	يکته دئه خؤنه مئن، يکته کۊچˇ أزازيل ريکأی يکته أزازيلي نظر دأشت: «مامان، مۊ تينم اي کۊچˇ زنأکه آفريقا يأجي بأرم، وختي پؤل خۊته بنئم اينˇ رختˇخؤˇ مئن؟ 
When he wakes up, what a fright he'll get, eh? 	وختي خؤ أجي ويريسأ ترس خؤنه؟ 
What a din he'll make when he finds her sitting up in bed beside him! 	أگه بينه اي زنأی خۊشˇ جایˇ مئن نيشته زۊکه نۊکؤنه؟ 
And then we could play with her! We could make her our toy, eh!	بأزۊن مۊ تينم زنأیˇ همرأ بازي بکۊنم؟ مي اسباب بازي بنه؟
His mother, at that moment, was rolling her hair in front of the bathroom mirror, and she remembered what the cook had told her about her time as an orphan.	اينˇ مأر، حمامˇ آينه پيش خۊ مؤ چأکأدبۊ ؤ ياد بأرده کي يکته آشپز اينه چي بۊته بۊ راجه به يکته يتيم‌خؤنه.
Not having my dolls to play with, and maternal feelings already stirring furiously in their hearts, some deceitful girls in the orphanage had concealed from the nun in charge the death of one of their companions.	يتيمؤن گئشه ندأشتن ؤ زأکماري گۊدنˇ يأسه ايشؤنˇ ديلˇ مئن تراپ-تراپ گۊد؛ هين وأسي وختي يکته زأک بمرده، اينˇ مردنه راهبه' جي قايمأگۊده‌بؤن.
They kept her body in a cupboard until Sister went out, and then they played with the dead girl, bathing her and feeding her little tidbits, and they punished her only to be able to kiss and comfort her afterward.	جنازهٰ يکته شکافˇ مئن دأشتن ؤ هر زمت کي راهبه بيرون شۊ بمرده زأکˇ لاشه همرأ بازي گۊدن، اينه حمام بردن ؤ يکچي اينه هأدأن خؤردن‌ئبه. گاگلف اينه تنبيه گۊدن کي بأزۊن بۊتؤنن اينه خۊشأدئن ؤ ناز بدئن.
The mother recalled this in the bathroom and she lowered her awkward hands, full of hairpins.	حمامˇ مئن، مأری ايشؤنه ياد بأرده ؤ خۊشˇ خيال‌دۊبؤ دسؤنه کي بيگودي دبۊ جير بأرده.
And she considered the cruel necessity of loving.	عشقˇ دردأچه نيازˇ فکره بۊده.
She considered the malignity of our desire to be happy.	اينˇ فکره بۊده کي أمئه يأسه مئن شادي ؤ خوشالي وأسي، چني بدطينتي دره! 
She considered the ferocity with which we want to play.	فکر بۊده أمه چۊجۊرˇ ناجۊري نياز دأنيم بازي بکۊنيم.
And the number of times when we murder for love.	چن هزار دفأ خأ عشقˇ وأسي بکۊشيم.
She then looked at her mischievous son as if she were looking at a dangerous stranger.	بأزۊن خۊشˇ أزازيل ريکأکه يکجۊر نيگابۊده بخياله يکته خطرناکˇ غريبه' نيگاکادره.
And she was horrified at her own soul, which, more than her body, had engendered that being so apt for life and happiness.	بأزۊن خۊشˇ رۊح أجي ترس بۊخؤرده، رۊحي گه اينˇ جؤن أجي ويشتر اي ريکه چأگۊدنˇ مئن نقش دأشت؛ زأکي گه زندگي ؤ شادي مئن مهارت دأشت.
And thus she looked at him, attentively and with uneasy pride, her child already without two front teeth, his evolution, his evolution under way, his teeth falling out to make room for those which bite best.	ناقۊشي گۊلازˇ همرأ ريکه' نيگا بۊده کي تازه دۊته اينˇ جۊلؤيي گازؤن بکته‌بۊن ؤ دگرش خۊدشه پيش برده‌دبۊ، گازؤن بکته‌بۊن تا اۊشؤن ئبه جا وا بکۊنن کي بئتر تينن گاز بزنن.
I must buy him a new suit, she decided, looking at him intently.	تصميم بيته: «خأ يک دس ليواس اين‌ئبه بهينم» بأزين اينه نيگا بۊده، جغأگيته.
She obstinately dressed up her toothless child in fancy clothes, and obstinately insisted upon keeping him clean and tidy, as if cleanliness might give emphasis to a tranquilizing superficiality, obstinately perfecting the polite aspect of beauty.	لجالجي، خۊ بکته‌گاز ريکه' خؤرؤم ليواسˇ همرأ چاکۊن‌واکۊن گۊد؛ لجالجي، خأس اينˇ ريکه خئلي تميز بۊبۊن، تا اينˇ تميزگي بۊتؤنه يکجۊر تامأگنْ مئنمايگي‌ئه وٚزٚن بده. لجالجي، خؤجيري اؤکته ديمه تکميل گۊد کي نزاکتˇ همرأ بو.
"Obstinately removing herself, and removing him from something which must be as ""black as a monkey."" "	لجالجي، خۊدش ؤ خۊشˇ زأکه يکچي أجي دۊر گۊد کي خأس بۊبۊن «سيا خۊدي ميمون».
Then, looking into the bathroom mirror, the mother smiled, intentionally refined and polished, placing between that face of hers of abstract lines and the raw face of Little Flower, the insuperable distance of millenia.	بأزين مأری حمامˇ آينه مئن نيگا بۊده يکته مليح ؤ اجتماعي لبکۊنˇخنده تحويل بدأ، خوش رنگˇ سيمه خطˇ خطوط ؤ پأچˇگۊلˇ کالˇ ديمˇ مئن، چنته ونگردني هزاره هني فاصله بنأ.
But with years of experience she knew that this would be a Sunday on which she would have to conceal from herself her anxiety, her dream, and the lost millenia.	امما اي همه سال تمرين گۊدنˇ پسي، زنأی دؤنس امرۊز اۊجۊر يکشمبه‌ ايسه کي ناچار بۊ خۊ ديلأجيرأکتگي ؤ خۊشˇ رؤيا'ن ؤ اۊ أويرأبؤ هزاره‌ٰنه خۊدش أجي قايم جيگا بدي.
In another house, against a wall, they set about the exciting business of calculating with a measuring tape the forty-five centimeters of Little Flower.	يکته خؤنهٔˇ ديگرˇ مئن، دکتن اندازه‌گيري مئن کي چل ؤ پنج سانتيمتر ؤ هش ميليمتري پأچˇگۊله ديوارˇ کش اندازه بگيرن.
And as they enjoyed themselves they made a startling discovery: she was even smaller than the most penetrating imagination could ever have invented.	بأزين تعجۊبي کئف بۊدن: اي زنأی هر تصور أجي کي شأنه گۊدن پأچتره.
In the heart of each member of the family there arose the gnawing desire to possess that minute and indomitable thing for himself, that thing which had been saved from being devoured, that enduring fount of charity.	خانواده هر ته آدمؤنˇ ديلˇ مئن اي يأسه جؤر بمأ کي اۊ کۊچˇ وحشي مَسمَکه بدأره خۊش‌ئبه. اۊ مسمکي کي بۊخؤرده‌بؤن‌ئبه ذخيره بۊمؤنسه بۊ، اۊ صدقه ؤ خيراتˇ سربس کي تمنأبؤنين نئه.
The eager soul of that family was roused to dedication.	آجˇ خانواده رۊح خأس خۊدشه فدا بکۊنه.
and, indeed, who has not wanted to possess a human being just for himself? A thing, it is hue, which would not always be convenient, for there are moments when one would choose not to have sentiments.	أگه بخأيم حقيقته بۊگؤيم، کيسه کي نخأی يک نفره بدأره خالي خۊش‌ئبه؟  هميشک ني آسؤن نئه چۊن يپاره زمتؤن هنأ کي آدم نخأنه احساس بدأره.
I'll bet you if she lived here we would finish up quarreling, said the father, seated in his armchair, firmly turning the pages of the newspaper.	«حاضرم بسته بگيرم کي أگه ائره زندگي بکۊنه قضيه به جنگ ؤ دعوا ختم بنه.» اينه پئر -هيتؤ کي مؤبلˇ سر نيشته‌بۊ ؤ روزنامه' ورق زي- بۊته.
In this house everything finishes up with a quarrel.	هندئه بۊته: «اي خؤنه مئن همه‌چي به جنگ ؤ دعوا ختم بنه».
You are always such a pessimist, José, said the mother.	مأر بۊته: «وؤی وؤی خۊزه! هميشک تۊ خأ بدبين ببي؟»
Mother, can you imagine bow tiny her little child will be? their oldest girl, thirteen, asked intensely.	ايشؤنˇ پيلترين کۊچˇ لاکؤی کي سينزه سال دأشت شادي أجي بۊته: «مامان! هيچ فکر بۊدي اينˇ زأکˇ اندازه خأ چقد بۊبۊن؟»
The father fidgeted behind his newspaper.	پئر زۊرازۊري خۊشˇ رۊزنامه پۊشت جابجا بۊبؤ.
It must be the smallest black baby in the world, replied the mother, melting with pleasure.	مأر ذؤقمرگي همرأ آؤجا بدأ: «خأ بۊبۊن دۊنيا مئنˇ پأچترين سيا زأک دئه! اۊخؤی!»
Just imagine her waiting on table here in the house! And with her swollen little belly.	تصور بکۊن بأ أمئه ميزه دچين‌واچين بکۊنه ؤ خۊشˇ کۊچˇ جؤربمأ شۊکؤمˇ همرأ بۊبۊن أمئه خدمتکار!
That's enough of that rubbish! muttered the father, annoyed.	پئر غۊرغۊره بۊده: «دئه وسسأکۊن!»
You must admit, said the mother, unexpectedly peeved, that the thing is unique.	مأر يک‌دفأ پئره فترکسه بۊته: «أمما قبۊل بکۊن اي يک‌ چيزˇ کميابه.
You are the one who is insensitive.	تۊ چني بي احساسي!
And what about the unique thing itself?	أمما خۊدˇ اۊ چيزˇ کمياب چي؟
Meanwhile, in Africa, the unique thing itself felt in its heart —perhaps also black, because one can no longer have confidence in a Nature that had already blundered once—meanwhile the unique thing itself felt in its heart something still more rare, rather like the secret of its own secret: a minute child.	هي مئن‌مئنه، آفريقایˇ مئن، چيزˇ کمياب خۊدش خۊشˇ قلبˇ مئن (کي دؤنه؟ شايد اينˇ قلب أني سيا بي، وختي طبيعت يک‌دفأ سأب بوده دئه نشأنه اينه اعتماد گۊدن چيزˇ کمياب خۊدش خۊ قلبˇ مئن يکچي دأشت کميابتر، بخياله يکته جيسکه خۊشˇ جيسک أجي: يکته کۊچˇ کوچي زأک.
Methodically, the explorer examined with his gaze the belly of the smallest mature human being.	مؤکتشف هۊتؤ کي اينˇ کار بۊ پأچترين انسانˇ بالغˇ کۊچˇ شۊکؤمه بررسي بۊده.
It was -at that moment that the explorer, for the first time since he had known her—instead of experiencing curiosity, enthusiasm, a sense of triumph, or the excitement of discovery—felt distinctly ill at ease.	هي دم پأچˇ گۊلˇ دئنˇ پسي اول بار بۊ کي مؤکتشف، وامتن يا تحسين يا پيرۊزي يا علمي رۊحيه جا، اينˇ معده گۊل بمأ!
The fact is that the smallest woman in the world was smiling.	دۊنيا مئنˇ پأچترين زنأی خنده‌کأدبۊ.
She was smiling and warm, warm.	خنده‌کأدبۊ، گرمˇ گرم.
Little Flower was enjoying herself.	پأچˇگۊل زندگي أجي کئف کأدبۊ.
The unique thing itself was enjoying the ineffable sensation of not having been devoured yet.	اۊ چيزˇ کمياب خۊش‌ئبه يک جۊر نۊتني حسه تجربه کأدبۊ کي تاهيسه بۊخؤرده‌نۊبؤنˇ حس بۊ.
Not to have been devoured was something which at other times gave her the sudden impulse to leap from branch to branch.	تاهيسه بۊخؤرده نۊبؤن، يکچي بۊ کي هر زمتˇ ديگر أگه بۊبؤبي خأس اينه فيتفيتأدأبي کي چسبأگيره ؤ خال به خال واز بکۊنه.
But at this tranquil moment, among the dense undergrowth of the Central Congo, she was not applying that impulse to an action—and the impulse concentrated itself completely in the very smallness of the unique thing itself.	أمما اي دفأره، آرؤم-آرؤمی کؤنگؤیˇ شرقي قۊرصˇ ولگؤنˇ مئن، نخأس کي تۊکؤم بۊخؤره ؤ کاري بکۊنه. ايشؤن همه اۊ چيزˇ کميابˇ پأچي ؤ کۊچيکي مئن جيمأبؤبۊ.
And suddenly she was smiling.	دواريم؛ خنده‌کأدبۊ
It was a smile that only someone who does not speak can smile.	اۊ جۊر خنده کي خالي اۊشؤنˇ شئه کي گب زئه مننئن.
A smile that the uncomfortable explorer did not succeed in classifying.	يکجۊر خنده بۊ کي مؤکتشف هرچي زۊر زي مننيس دسه‌بندي بکۊنه.
And she went on enjoying her own gentle smile, she who was not being devoured.	زنأی أني خۊشˇ نرمˇ خنده' جي کئف کأدبۊ، اۊني کي فَوَرسه بؤ دننه‌بۊ.
Not to be devoured is the most perfect sentiment.	فورسه‌نۊبؤن بئترين حاله.
Not to be devoured is the objective of a whole existence.	فورسه‌نۊبؤن، زندگي اصلˇ هدفه کي هي کس اۊن أجي باخبر نئه.
While she was not being devoured, her animal smile was as delicate as happiness.	تا وختي گه بۊخؤرده بؤ دننه‌بۊ، اينˇ حيواني هارهار-هيرهير، هر ته لطافت أجي لطيفتر بۊ.
The explorer felt disconcerted.	مؤکتشف گيجأ بؤ.
In the second place, if the unique thing itself was smiling it was because, inside her minute body, a great darkness had started to stir.	ايشؤن به ديمه، أگه چيزˇ کمياب خۊشئبه خنده کأدبۊ، اينˇ واسي بۊ کي يکته پيله تارکينا اينˇ پأچي مئن أجي شؤدبۊ.
It is that the unique thing itself felt her breast warm with that which might be called love.	چيزˇ کمياب خۊشˇ سينه مئن يکجۊر گرمايي حس بۊده کي شايد اينه دۊخؤنن عشق.
She loved that yellow explorer.	زنأی اۊ زردˇتؤه مؤکتشفه عاشق بۊبؤبۊ.
If she knew how to speak and should say that she loved him, he would swell with pride.	اگه گب زئنه تينس ؤ اۊنه بۊته‌بۊ کي اينˇ عاشقه، مردأی غۊرۊر أجي خأس چف بکۊنه.
Pride that would diminish when she should add that she also adored the explore* ring and his boots.	غۊرۊري گه دکالسنأبۊ أگه زنأی اينم علاوه بۊده‌بي کي مؤکتشفˇ حلقه ؤ پۊتين أني خئلي خۊش دأنه.
And when he became deflated with disappointment, Little Flower would fail to understand.	وختي دپار فۊرۊز بمأ، پأچˇگۊل نفأمسه بۊ چره! 
"Because, not even remotely, would her love for the explorer—one can even say her ""deep love,"" because without other resources she was reduced to depth—since not even remotely would her deep love for the explorer lose its value because she also loved his boots."	چۊن اينˇ عشق (شايد يک نفر بۊگؤ «عشقˇ عميق!»؛ وختي دئه هيچ امکان ؤ سربسي ننأبۊ، خالي اين‌ئبه هۊ جلفي بۊمؤنسه‌بو)، اينˇ عشقˇ عميق، هرگز اي واقعيتˇ همرأ کم نبنأبۊ کي خۊشˇ معشۊقˇ پوتين أني خۊش دأنه.
"There is an old misunderstanding about the word ""love,"" and if many children are born on account of that mistake, many others have lost the unique instant of birth simply on account of a susceptibility which exacts that it should be me, me that should be loved and not my money."	ائره يکته قديمي سۊءتفاهم هننأ راجه به عشقˇ کلمه ؤ أگه پۊر پۊرˇ زأکؤن اي سۊءتفاهم أجي دۊنيا بمأن، خئليئن أني خۊشؤنˇ دۊنيا أمأنˇ شانسه دسأ جي بدأن، خالي اينˇ وأسي کي خأسن کي «اۊني که خأ دۊس دأشتن خأ مۊ بۊبۊم نأ مي پۊل.» 
But in the humidity of the jungle, there do not exist these cruel refinements; love is not to be devoured, love is to find boots pretty, love is to like the strange color of a man who is not black, love is to smile out of love at a ring that shines.	أمما اۊ دم‌بۊده جنگلˇ مئن، اي جۊر دۊرجˇ مۊشکافي در کار نئه ؤ عشق، بۊخؤرده‌نۊبؤنه، عشق يکته خؤجيرˇ پۊتينه ياتنه، عشق يکته مردأکˇ عجيب ؤ غريبˇ رنگه خۊش دأشتنه کي سيا نئه، يکته فۊتؤدار حلقه' عاشق بؤنˇ وأسي خنده گۊدنه.
Little Flower blinked with love and smiled, warm, small, pregnant, and warm.	پأچˇگۊل عشق أجي چشمک بزئه ؤ گرماگرمي خنده بۊده، پأچ، شۊکؤم‌دار، گرم.
The explorer tried to smile back at her, without knowing exactly to which charm his smile was replying, and then became disturbed as only a full-grown man becomes disturbed.	مؤکتشف حقسأی بۊده اينˇ خنده' آؤجا بده، بي اينکه بۊدؤنه اينˇ لبکۊنˇخنده راسه-راسه چي چيزˇ جلفيه آؤجا دأدره، بأزين يکته پيله-پيله مردأکˇ مۊسؤن کي دسپاچه بۊبؤبي، دسپاچه بۊبؤ.
He tried to conceal his uneasiness, by adjusting his helmet on his head, and he blushed with embarrassment.	وانۊمۊد بۊده خۊ کؤلاهه چاکأدره؛ احتياطˇ همرأ رنگ عوضأگۊده.
He turned a pretty color, his own, greenish pink hue, like that of a lime in the morning light.	يکته خۊش‌داشتني رنگ بيته، يکجۊر بهگۊليˇ مايل به سبز، يکته ليمۊ مۊسؤن أفتؤوٚرٚسˇ مئن.
He must be sour.	لاب بۊبؤ بۊ تۊرشˇلب.
It was probably upon adjusting his symbolic helmet that the explorer called himself to order, returned severely to the discipline of work, and resumed taking nOtes.	شايد پره‌يي کۊلاهه چأگۊدن مؤکتشفه بال بزئه کي خۊدشه بدأره ؤ خۊشˇ کارˇ داب دستۊره هندئه سرأگيره ؤ -دۊرۊسه اين‌ئبه سخت بۊ أمما- بنابکۊنه بنويس‌وانيويس گۊدن.
He bad learned to understand some of the few words articulated by the tribe and to interpret their signs.	مردأی ياد بيته بۊ چۊتؤ قبيله يپاره کلمه'نه کي کس‌به‌کس دچئه‌بنأبۊن بفأمه، ايشؤنه نشانه'نه تفسير بکۊنه.
He was already able to ask questions.	ايسه تينس خۊ سؤالؤنه واپۊرسه.
"Little Flower answered ""yes."" 'That it was very nice to have a tree in which to live by herself, all by herself."	پأچˇگۊل آؤجا بدأ: «أهأ.» کي اي خئلي خؤبه کي يکته دار بدأره خۊش‌ئبه کي اۊنˇ مئن زندگي بکۊنه.
Because—and this she did not say, but her eyes became so dark that they said it—because it is nice to possess, so nice to possess.	چۊن -زنأی اينه نۊته أمما اينˇ چيشمؤن يکجۊر ليمأکته کي بۊتن- چۊن اين که آدم يکچي خۊش‌ئبه بدأره خؤرؤمه، آدم يکچي خۊش‌ئبه بدأره خؤرؤمه، خۊش‌ئبه دأشتن خؤرؤمه.
The explorer blinked several times.	مؤکتشف چن‌دفأ پيلک بزئه.
Marcel Pretre experienced a few difficult moments frying to control himself.	مارسل پريتره چن دئقه خۊشˇ همرأ جؤنکنش دأشت.
But at least he was kept occupied in taking notes.	أمما ناقلن خۊ سره بنويس‌وانويسˇ همرأ گرمأگۊده.
Anyone not taking, notes had to get along as best he could.	اۊشؤني گه بنويس‌وانويس نۊدن ناچار بۊبؤن بئترين جۊري کي تينن جريانه بسر بأرن.
"Well, it just goes to show,"" an old, woman suddenly exclaimed, folding her newspaper with determination?"	«خؤ!» يکدفأري يکته پيرˇ زنأی هۊتؤ کي روزنامه' تا کأدبۊ دبستن‌ئبه، 
"I'll say one thing though—God knows what He's about."""	بۊته: «خؤ! هۊتؤ کي مۊ هميشک گۊنم: خۊدا حکمت ئبه مۊ بميرم!.»
